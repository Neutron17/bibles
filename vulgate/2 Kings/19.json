{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 12,
    "book_name": "2 Kings",
    "chapter": 19,
    "name": "2 Kings 19",
    "verses": [
        {
            "chapter": 19,
            "verse": 1,
            "name": "2 Kings 19:1",
            "text": "Quæ cum audisset Ezechias rex, scidit vestimenta sua, et opertus est sacco, ingressusque est domum Domini. "
        },
        {
            "chapter": 19,
            "verse": 2,
            "name": "2 Kings 19:2",
            "text": "Et misit Eliacim præpositum domus, et Sobnam scribam, et senes de sacerdotibus, opertos saccis, ad Isaiam prophetam filium Amos. "
        },
        {
            "chapter": 19,
            "verse": 3,
            "name": "2 Kings 19:3",
            "text": "Qui dixerunt : Hæc dicit Ezechias : Dies tribulationis, et increpationis, et blasphemiæ dies iste : venerunt filii usque ad partum, et vires non habet parturiens. "
        },
        {
            "chapter": 19,
            "verse": 4,
            "name": "2 Kings 19:4",
            "text": "Si forte audiat Dominus Deus tuus universa verba Rabsacis, quem misit rex Assyriorum dominus suus ut exprobraret Deum viventem et argueret verbis, quæ audivit Dominus Deus tuus : et fac orationem pro reliquiis quæ repertæ sunt. "
        },
        {
            "chapter": 19,
            "verse": 5,
            "name": "2 Kings 19:5",
            "text": "Venerunt ergo servi regis Ezechiæ ad Isaiam. "
        },
        {
            "chapter": 19,
            "verse": 6,
            "name": "2 Kings 19:6",
            "text": "Dixitque eis Isaias : Hæc dicetis domino vestro : Hæc dicit Dominus : Noli timere a facie sermonum quos audisti, quibus blasphemaverunt pueri regis Assyriorum me. "
        },
        {
            "chapter": 19,
            "verse": 7,
            "name": "2 Kings 19:7",
            "text": "Ecce ego immittam ei spiritum, et audiet nuntium, et revertetur in terram suam, et dejiciam eum gladio in terra sua.  "
        },
        {
            "chapter": 19,
            "verse": 8,
            "name": "2 Kings 19:8",
            "text": " Reversus est ergo Rabsaces, et invenit regem Assyriorum expugnantem Lobnam : audierat enim quod recessisset de Lachis. "
        },
        {
            "chapter": 19,
            "verse": 9,
            "name": "2 Kings 19:9",
            "text": "Cumque audisset de Tharaca rege Æthiopiæ, dicentes : Ecce egressus est ut pugnet adversum te : et iret contra eum, misit nuntios ad Ezechiam, dicens : "
        },
        {
            "chapter": 19,
            "verse": 10,
            "name": "2 Kings 19:10",
            "text": "Hæc dicite Ezechiæ regi Juda : Non te seducat Deus tuus in quo habes fiduciam, neque dicas : Non tradetur Jerusalem in manus regis Assyriorum. "
        },
        {
            "chapter": 19,
            "verse": 11,
            "name": "2 Kings 19:11",
            "text": "Tu enim ipse audisti quæ fecerunt reges Assyriorum universis terris, quomodo vastaverunt eas : num ergo solus poteris liberari ? "
        },
        {
            "chapter": 19,
            "verse": 12,
            "name": "2 Kings 19:12",
            "text": "Numquid liberaverunt dii gentium singulos quos vastaverunt patres mei, Gozan videlicet, et Haran, et Reseph, et filios Eden qui erant in Thelassar ? "
        },
        {
            "chapter": 19,
            "verse": 13,
            "name": "2 Kings 19:13",
            "text": "ubi est rex Emath, et rex Arphad, et rex civitatis Sepharvaim, Ana, et Ava ? "
        },
        {
            "chapter": 19,
            "verse": 14,
            "name": "2 Kings 19:14",
            "text": "Itaque cum accepisset Ezechias litteras de manu nuntiorum, et legisset eas, ascendit in domum Domini, et expandit eas coram Domino, "
        },
        {
            "chapter": 19,
            "verse": 15,
            "name": "2 Kings 19:15",
            "text": "et oravit in conspectu ejus, dicens : Domine Deus Israël, qui sedes super cherubim, tu es Deus solus regum omnium terræ : tu fecisti cælum et terram. "
        },
        {
            "chapter": 19,
            "verse": 16,
            "name": "2 Kings 19:16",
            "text": "Inclina aurem tuam, et audi : aperi, Domine, oculos tuos, et vide : audi omnia verba Sennacherib, qui misit ut exprobraret nobis Deum viventem. "
        },
        {
            "chapter": 19,
            "verse": 17,
            "name": "2 Kings 19:17",
            "text": "Vere, Domine, dissipaverunt reges Assyriorum gentes, et terras omnium. "
        },
        {
            "chapter": 19,
            "verse": 18,
            "name": "2 Kings 19:18",
            "text": "Et miserunt deos eorum in ignem : non enim erant dii, sed opera manuum hominum, ex ligno et lapide : et perdiderunt eos. "
        },
        {
            "chapter": 19,
            "verse": 19,
            "name": "2 Kings 19:19",
            "text": "Nunc igitur Domine Deus noster, salvos nos fac de manu ejus, ut sciant omnia regna terræ quia tu es Dominus Deus solus. "
        },
        {
            "chapter": 19,
            "verse": 20,
            "name": "2 Kings 19:20",
            "text": "Misit autem Isaias filius Amos ad Ezechiam, dicens : Hæc dicit Dominus Deus Israël : Quæ deprecatus es me super Sennacherib rege Assyriorum, audivi.  "
        },
        {
            "chapter": 19,
            "verse": 21,
            "name": "2 Kings 19:21",
            "text": " Iste est sermo, quem locutus est Dominus de eo :   Sprevit te, et subsannavit te, virgo filia Sion :  post tergum tuum caput movit, filia Jerusalem. "
        },
        {
            "chapter": 19,
            "verse": 22,
            "name": "2 Kings 19:22",
            "text": " Cui exprobrasti, et quem blasphemasti ?  contra quem exaltasti vocem tuam, et elevasti in excelsum oculos tuos ?  Contra Sanctum Israël. "
        },
        {
            "chapter": 19,
            "verse": 23,
            "name": "2 Kings 19:23",
            "text": " Per manum servorum tuorum exprobrasti Domino, et dixisti :  In multitudine curruum meorum ascendi excelsa montium in summitate Libani,  et succidi sublimes cedros ejus, et electas abietes illius.  Et ingressus sum usque ad terminos ejus,  et saltum Carmeli ejus "
        },
        {
            "chapter": 19,
            "verse": 24,
            "name": "2 Kings 19:24",
            "text": "ego succidi.  Et bibi aquas alienas, et siccavi vestigiis pedum meorum omnes aquas clausas. "
        },
        {
            "chapter": 19,
            "verse": 25,
            "name": "2 Kings 19:25",
            "text": " Numquid non audisti quid ab initio fecerim ?  ex diebus antiquis plasmavi illud, et nunc adduxi :  eruntque in ruinam collium pugnantium civitates munitæ. "
        },
        {
            "chapter": 19,
            "verse": 26,
            "name": "2 Kings 19:26",
            "text": " Et qui sedent in eis, humiles manu, contremuerunt et confusi sunt :  facti sunt velut fœnum agri, et virens herba tectorum,  quæ arefacta est antequam veniret ad maturitatem. "
        },
        {
            "chapter": 19,
            "verse": 27,
            "name": "2 Kings 19:27",
            "text": " Habitaculum tuum, et egressum tuum, et introitum tuum, et viam tuam ego præscivi,  et furorem tuum contra me. "
        },
        {
            "chapter": 19,
            "verse": 28,
            "name": "2 Kings 19:28",
            "text": " Insanisti in me, et superbia tua ascendit in aures meas :  ponam itaque circulum in naribus tuis, et camum in labiis tuis,  et reducam te in viam per quam venisti. "
        },
        {
            "chapter": 19,
            "verse": 29,
            "name": "2 Kings 19:29",
            "text": " Tibi autem, Ezechia, hoc erit signum :  comede hoc anno quæ repereris :  in secundo autem anno, quæ sponte nascuntur :  porro in tertio anno seminate et metite :  plantate vineas, et comedite fructum earum. "
        },
        {
            "chapter": 19,
            "verse": 30,
            "name": "2 Kings 19:30",
            "text": " Et quodcumque reliquum fuerit de domo Juda, mittet radicem deorsum,  et faciet fructum sursum. "
        },
        {
            "chapter": 19,
            "verse": 31,
            "name": "2 Kings 19:31",
            "text": " De Jerusalem quippe egredientur reliquiæ,  et quod salvetur de monte Sion :  zelus Domini exercituum faciet hoc. "
        },
        {
            "chapter": 19,
            "verse": 32,
            "name": "2 Kings 19:32",
            "text": " Quam ob rem hæc dicit Dominus de rege Assyriorum :  Non ingredietur urbem hanc, nec mittet in eam sagittam,  nec occupabit eam clypeus, nec circumdabit eam munitio. "
        },
        {
            "chapter": 19,
            "verse": 33,
            "name": "2 Kings 19:33",
            "text": " Per viam qua venit, revertetur :  et civitatem hanc non ingredietur, dicit Dominus. "
        },
        {
            "chapter": 19,
            "verse": 34,
            "name": "2 Kings 19:34",
            "text": " Protegamque urbem hanc, et salvabo eam propter me,  et propter David servum meum.  "
        },
        {
            "chapter": 19,
            "verse": 35,
            "name": "2 Kings 19:35",
            "text": " Factum est igitur in nocte illa, venit angelus Domini, et percussit in castris Assyriorum centum octoginta quinque millia. Cumque diluculo surrexisset, vidit omnia corpora mortuorum : et recedens abiit, "
        },
        {
            "chapter": 19,
            "verse": 36,
            "name": "2 Kings 19:36",
            "text": "et reversus est Sennacherib rex Assyriorum, et mansit in Ninive. "
        },
        {
            "chapter": 19,
            "verse": 37,
            "name": "2 Kings 19:37",
            "text": "Cumque adoraret in templo Nesroch deum suum, Adramelech et Sarasar filii ejus percusserunt eum gladio, fugeruntque in terram Armeniorum : et regnavit Asarhaddon filius ejus pro eo.   "
        }
    ]
}