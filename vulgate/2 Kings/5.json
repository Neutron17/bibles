{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 12,
    "book_name": "2 Kings",
    "chapter": 5,
    "name": "2 Kings 5",
    "verses": [
        {
            "chapter": 5,
            "verse": 1,
            "name": "2 Kings 5:1",
            "text": "Naaman princeps militiæ regis Syriæ erat vir magnus apud dominum suum, et honoratus : per illum enim dedit Dominus salutem Syriæ : erat autem vir fortis et dives, sed leprosus. "
        },
        {
            "chapter": 5,
            "verse": 2,
            "name": "2 Kings 5:2",
            "text": "Porro de Syria egressi fuerant latrunculi, et captivam duxerant de terra Israël puellam parvulam, quæ erat in obsequio uxoris Naaman : "
        },
        {
            "chapter": 5,
            "verse": 3,
            "name": "2 Kings 5:3",
            "text": "quæ ait ad dominam suam : Utinam fuisset dominus meus ad prophetam qui est in Samaria, profecto curasset eum a lepra quam habet. "
        },
        {
            "chapter": 5,
            "verse": 4,
            "name": "2 Kings 5:4",
            "text": "Ingressus est itaque Naaman ad dominum suum, et nuntiavit ei, dicens : Sic et sic locuta est puella de terra Israël. "
        },
        {
            "chapter": 5,
            "verse": 5,
            "name": "2 Kings 5:5",
            "text": "Dixitque ei rex Syriæ : Vade, et mittam litteras ad regem Israël. Qui cum profectus esset, et tulisset secum decem talenta argenti, et sex millia aureos, et decem mutatoria vestimentorum, "
        },
        {
            "chapter": 5,
            "verse": 6,
            "name": "2 Kings 5:6",
            "text": "detulit litteras ad regem Israël in hæc verba : Cum acceperis epistolam hanc, scito quod miserim ad te Naaman servum meum, ut cures eum a lepra sua. "
        },
        {
            "chapter": 5,
            "verse": 7,
            "name": "2 Kings 5:7",
            "text": "Cumque legisset rex Israël litteras, scidit vestimenta sua, et ait : Numquid deus ego sum, ut occidere possim et vivificare, quia iste misit ad me ut curem hominem a lepra sua ? animadvertite, et videte quod occasiones quærat adversum me. "
        },
        {
            "chapter": 5,
            "verse": 8,
            "name": "2 Kings 5:8",
            "text": "Quod cum audisset Eliseus vir Dei, scidisse videlicet regem Israël vestimenta sua, misit ad eum, dicens : Quare scidisti vestimenta tua ? veniat ad me, et sciat esse prophetam in Israël. "
        },
        {
            "chapter": 5,
            "verse": 9,
            "name": "2 Kings 5:9",
            "text": "Venit ergo Naaman cum equis et curribus, et stetit ad ostium domus Elisei : "
        },
        {
            "chapter": 5,
            "verse": 10,
            "name": "2 Kings 5:10",
            "text": "misitque ad eum Eliseus nuntium, dicens : Vade, et lavare septies in Jordane, et recipiet sanitatem caro tua, atque mundaberis. "
        },
        {
            "chapter": 5,
            "verse": 11,
            "name": "2 Kings 5:11",
            "text": "Iratus Naaman recedebat, dicens : Putabam quod egrederetur ad me, et stans invocaret nomen Domini Dei sui, et tangeret manu sua locum lepræ, et curaret me. "
        },
        {
            "chapter": 5,
            "verse": 12,
            "name": "2 Kings 5:12",
            "text": "Numquid non meliores sunt Abana et Pharphar fluvii Damasci, omnibus aquis Israël, ut laver in eis, et munder ? Cum ergo vertisset se, et abiret indignans, "
        },
        {
            "chapter": 5,
            "verse": 13,
            "name": "2 Kings 5:13",
            "text": "accesserunt ad eum servi sui, et locuti sunt ei : Pater, etsi rem grandem dixisset tibi propheta, certe facere debueras : quanto magis quia nunc dixit tibi : Lavare, et mundaberis ? "
        },
        {
            "chapter": 5,
            "verse": 14,
            "name": "2 Kings 5:14",
            "text": "Descendit, et lavit in Jordane septies juxta sermonem viri Dei : et restituta est caro ejus sicut caro pueri parvuli, et mundatus est. "
        },
        {
            "chapter": 5,
            "verse": 15,
            "name": "2 Kings 5:15",
            "text": "Reversusque ad virum Dei cum universo comitatu suo, venit, et stetit coram eo, et ait : Vere scio quod non sit alius deus in universa terra, nisi tantum in Israël. Obsecro itaque ut accipias benedictionem a servo tuo. "
        },
        {
            "chapter": 5,
            "verse": 16,
            "name": "2 Kings 5:16",
            "text": "At ille respondit : Vivit Dominus, ante quem sto, quia non accipiam. Cumque vim faceret, penitus non acquievit. "
        },
        {
            "chapter": 5,
            "verse": 17,
            "name": "2 Kings 5:17",
            "text": "Dixitque Naaman : Ut vis : sed, obsecro, concede mihi servo tuo ut tollam onus duorum burdonum de terra : non enim faciet ultra servus tuus holocaustum aut victimam diis alienis, nisi Domino. "
        },
        {
            "chapter": 5,
            "verse": 18,
            "name": "2 Kings 5:18",
            "text": "Hoc autem solum est, de quo depreceris Dominum pro servo tuo, quando ingredietur dominus meus templum Remmon ut adoret : et illo innitente super manum meam, si adoravero in templo Remmon, adorante eo in eodem loco, ut ignoscat mihi Dominus servo tuo pro hac re. "
        },
        {
            "chapter": 5,
            "verse": 19,
            "name": "2 Kings 5:19",
            "text": "Qui dixit ei : Vade in pace. Abiit ergo ab eo electo terræ tempore.  "
        },
        {
            "chapter": 5,
            "verse": 20,
            "name": "2 Kings 5:20",
            "text": " Dixitque Giezi puer viri Dei : Pepercit dominus meus Naaman Syro isti, ut non acciperet ab eo quæ attulit : vivit Dominus, quia curram post eum, et accipiam ab eo aliquid. "
        },
        {
            "chapter": 5,
            "verse": 21,
            "name": "2 Kings 5:21",
            "text": "Et secutus est Giezi post tergum Naaman : quem cum vidisset ille currentem ad se, desiliit de curru in occursum ejus, et ait : Rectene sunt omnia ? "
        },
        {
            "chapter": 5,
            "verse": 22,
            "name": "2 Kings 5:22",
            "text": "Et ille ait : Recte. Dominus meus misit me ad te dicens : Modo venerunt ad me duo adolescentes de monte Ephraim, ex filiis prophetarum : da eis talentum argenti, et vestes mutatorias duplices. "
        },
        {
            "chapter": 5,
            "verse": 23,
            "name": "2 Kings 5:23",
            "text": "Dixitque Naaman : Melius est ut accipias duo talenta. Et coëgit eum, ligavitque duo talenta argenti in duobus saccis, et duplicia vestimenta, et imposuit duobus pueris suis, qui et portaverunt coram eo. "
        },
        {
            "chapter": 5,
            "verse": 24,
            "name": "2 Kings 5:24",
            "text": "Cumque venisset jam vesperi, tulit de manu eorum, et reposuit in domo, dimisitque viros, et abierunt. "
        },
        {
            "chapter": 5,
            "verse": 25,
            "name": "2 Kings 5:25",
            "text": "Ipse autem ingressus, stetit coram domino suo. Et dixit Eliseus : Unde venis, Giezi ? Qui respondit : Non ivit servus tuus quoquam. "
        },
        {
            "chapter": 5,
            "verse": 26,
            "name": "2 Kings 5:26",
            "text": "At ille ait : Nonne cor meum in præsenti erat, quando reversus est homo de curru suo in occursum tui ? nunc igitur accepisti argentum, et accepisti vestes ut emas oliveta, et vineas, et oves, et boves, et servos, et ancillas. "
        },
        {
            "chapter": 5,
            "verse": 27,
            "name": "2 Kings 5:27",
            "text": "Sed et lepra Naaman adhærebit tibi, et semini tuo usque in sempiternum. Et egressus est ab eo leprosus quasi nix.   "
        }
    ]
}