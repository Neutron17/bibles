{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 12,
    "book_name": "2 Kings",
    "chapter": 20,
    "name": "2 Kings 20",
    "verses": [
        {
            "chapter": 20,
            "verse": 1,
            "name": "2 Kings 20:1",
            "text": "In diebus illis ægrotavit Ezechias usque ad mortem : et venit ad eum Isaias filius Amos propheta, dixitque ei : Hæc dicit Dominus Deus : Præcipe domui tuæ : morieris enim tu, et non vives. "
        },
        {
            "chapter": 20,
            "verse": 2,
            "name": "2 Kings 20:2",
            "text": "Qui convertit faciem suam ad parietem, et oravit Dominum, dicens : "
        },
        {
            "chapter": 20,
            "verse": 3,
            "name": "2 Kings 20:3",
            "text": "Obsecro, Domine : memento, quæso, quomodo ambulaverim coram te in veritate, et in corde perfecto, et quod placitum est coram te fecerim. Flevit itaque Ezechias fletu magno. "
        },
        {
            "chapter": 20,
            "verse": 4,
            "name": "2 Kings 20:4",
            "text": "Et antequam egrederetur Isaias mediam partem atrii, factus est sermo Domini ad eum, dicens : "
        },
        {
            "chapter": 20,
            "verse": 5,
            "name": "2 Kings 20:5",
            "text": "Revertere, et dic Ezechiæ duci populi mei : Hæc dicit Dominus Deus David patris tui : Audivi orationem tuam, et vidi lacrimas tuas, et ecce sanavi te : die tertio ascendes templum Domini. "
        },
        {
            "chapter": 20,
            "verse": 6,
            "name": "2 Kings 20:6",
            "text": "Et addam diebus tuis quindecim annos : sed et de manu regis Assyriorum liberabo te, et civitatem hanc : et protegam urbem istam propter me, et propter David servum meum. "
        },
        {
            "chapter": 20,
            "verse": 7,
            "name": "2 Kings 20:7",
            "text": "Dixitque Isaias : Afferte massam ficorum. Quam cum attulissent, et posuissent super ulcus ejus, curatus est. "
        },
        {
            "chapter": 20,
            "verse": 8,
            "name": "2 Kings 20:8",
            "text": "Dixerat autem Ezechias ad Isaiam : Quod erit signum, quia Dominus me sanabit, et quia ascensurus sum die tertia templum Domini ? "
        },
        {
            "chapter": 20,
            "verse": 9,
            "name": "2 Kings 20:9",
            "text": "Cui ait Isaias : Hoc erit signum a Domino quod facturus sit Dominus sermonem quem locutus est : vis ut ascendat umbra decem lineis, an ut revertatur totidem gradibus ? "
        },
        {
            "chapter": 20,
            "verse": 10,
            "name": "2 Kings 20:10",
            "text": "Et ait Ezechias : Facile est umbram crescere decem lineis : nec hoc volo ut fiat, sed ut revertatur retrorsum decem gradibus. "
        },
        {
            "chapter": 20,
            "verse": 11,
            "name": "2 Kings 20:11",
            "text": "Invocavit itaque Isaias propheta Dominum, et reduxit umbram per lineas quibus jam descenderat in horologio Achaz, retrorsum decem gradibus.  "
        },
        {
            "chapter": 20,
            "verse": 12,
            "name": "2 Kings 20:12",
            "text": " In tempore illo misit Berodach Baladan, filius Baladan, rex Babyloniorum, litteras et munera ad Ezechiam : audierat enim quod ægrotasset Ezechias. "
        },
        {
            "chapter": 20,
            "verse": 13,
            "name": "2 Kings 20:13",
            "text": "Lætatus est autem in adventu eorum Ezechias, et ostendit eis domum aromatum, et aurum et argentum, et pigmenta varia, unguenta quoque, et domum vasorum suorum, et omnia quæ habere poterat in thesauris suis. Non fuit quod non monstraret eis Ezechias in domo sua, et in omni potestate sua. "
        },
        {
            "chapter": 20,
            "verse": 14,
            "name": "2 Kings 20:14",
            "text": "Venit autem Isaias propheta ad regem Ezechiam, dixitque ei : Quid dixerunt viri isti ? aut unde venerunt ad te ? Cui ait Ezechias : De terra longinqua venerunt ad me, de Babylone. "
        },
        {
            "chapter": 20,
            "verse": 15,
            "name": "2 Kings 20:15",
            "text": "At ille respondit : Quid viderunt in domo tua ? Ait Ezechias : Omnia quæcumque sunt in domo mea, viderunt : nihil est quod non monstraverim eis in thesauris meis. "
        },
        {
            "chapter": 20,
            "verse": 16,
            "name": "2 Kings 20:16",
            "text": "Dixit itaque Isaias Ezechiæ : Audi sermonem Domini : "
        },
        {
            "chapter": 20,
            "verse": 17,
            "name": "2 Kings 20:17",
            "text": "Ecce dies venient, et auferentur omnia quæ sunt in domo tua, et quæ condiderunt patres tui usque in diem hanc, in Babylonem : non remanebit quidquam, ait Dominus. "
        },
        {
            "chapter": 20,
            "verse": 18,
            "name": "2 Kings 20:18",
            "text": "Sed et de filiis tuis qui egredientur ex te, quos generabis, tollentur, et erunt eunuchi in palatio regis Babylonis. "
        },
        {
            "chapter": 20,
            "verse": 19,
            "name": "2 Kings 20:19",
            "text": "Dixit Ezechias ad Isaiam : Bonus sermo Domini quem locutus es : sit pax et veritas in diebus meis.  "
        },
        {
            "chapter": 20,
            "verse": 20,
            "name": "2 Kings 20:20",
            "text": " Reliqua autem sermonum Ezechiæ, et omnis fortitudo ejus, et quomodo fecerit piscinam et aquæductum, et introduxerit aquas in civitatem, nonne hæc scripta sunt in libro sermonum dierum regum Juda ? "
        },
        {
            "chapter": 20,
            "verse": 21,
            "name": "2 Kings 20:21",
            "text": "Dormivitque Ezechias cum patribus suis, et regnavit Manasses filius ejus pro eo.   "
        }
    ]
}