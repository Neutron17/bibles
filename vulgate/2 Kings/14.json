{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 12,
    "book_name": "2 Kings",
    "chapter": 14,
    "name": "2 Kings 14",
    "verses": [
        {
            "chapter": 14,
            "verse": 1,
            "name": "2 Kings 14:1",
            "text": "In anno secundo Joas filii Joachaz regis Israël, regnavit Amasias filius Joas regis Juda. "
        },
        {
            "chapter": 14,
            "verse": 2,
            "name": "2 Kings 14:2",
            "text": "Viginti quinque annorum erat cum regnare cœpisset : viginti autem et novem annis regnavit in Jerusalem. Nomen matris ejus Joadan de Jerusalem. "
        },
        {
            "chapter": 14,
            "verse": 3,
            "name": "2 Kings 14:3",
            "text": "Et fecit rectum coram Domino, verumtamen non ut David pater ejus. Juxta omnia quæ fecit Joas pater suus, fecit : "
        },
        {
            "chapter": 14,
            "verse": 4,
            "name": "2 Kings 14:4",
            "text": "nisi hoc tantum, quod excelsa non abstulit : adhuc enim populus immolabat, et adolebat incensum in excelsis. "
        },
        {
            "chapter": 14,
            "verse": 5,
            "name": "2 Kings 14:5",
            "text": "Cumque obtinuisset regnum, percussit servos suos, qui interfecerant regem patrem suum : "
        },
        {
            "chapter": 14,
            "verse": 6,
            "name": "2 Kings 14:6",
            "text": "filios autem eorum qui occiderant, non occidit, juxta quod scriptum est in libro legis Moysi, sicut præcepit Dominus, dicens : Non morientur patres pro filiis, neque filii morientur pro patribus : sed unusquisque in peccato suo morietur. "
        },
        {
            "chapter": 14,
            "verse": 7,
            "name": "2 Kings 14:7",
            "text": "Ipse percussit Edom in valle Salinarum decem millia, et apprehendit petram in prælio, vocavitque nomen ejus Jectehel usque in præsentem diem.  "
        },
        {
            "chapter": 14,
            "verse": 8,
            "name": "2 Kings 14:8",
            "text": " Tunc misit Amasias nuntios ad Joas filium Joachaz filii Jehu regis Israël, dicens : Veni, et videamus nos. "
        },
        {
            "chapter": 14,
            "verse": 9,
            "name": "2 Kings 14:9",
            "text": "Remisitque Joas rex Israël ad Amasiam regem Juda, dicens : Carduus Libani misit ad cedrum quæ est in Libano, dicens : Da filiam tuam filio meo uxorem. Transieruntque bestiæ saltus quæ sunt in Libano, et conculcaverunt carduum. "
        },
        {
            "chapter": 14,
            "verse": 10,
            "name": "2 Kings 14:10",
            "text": "Percutiens invaluisti super Edom, et sublevavit te cor tuum : contentus esto gloria, et sede in domo tua : quare provocas malum, ut cadas tu et Judas tecum ? "
        },
        {
            "chapter": 14,
            "verse": 11,
            "name": "2 Kings 14:11",
            "text": "Et non acquievit Amasias. Ascenditque Joas rex Israël, et viderunt se, ipse et Amasias rex Juda, in Bethsames oppido Judæ. "
        },
        {
            "chapter": 14,
            "verse": 12,
            "name": "2 Kings 14:12",
            "text": "Percussusque est Juda coram Israël, et fugerunt unusquisque in tabernacula sua. "
        },
        {
            "chapter": 14,
            "verse": 13,
            "name": "2 Kings 14:13",
            "text": "Amasiam vero regem Juda, filium Joas filii Ochoziæ, cepit Joas rex Israël in Bethsames, et adduxit eum in Jerusalem : et interrupit murum Jerusalem, a porta Ephraim usque ad portam anguli, quadringentis cubitis. "
        },
        {
            "chapter": 14,
            "verse": 14,
            "name": "2 Kings 14:14",
            "text": "Tulitque omne aurum et argentum, et universa vasa quæ inventa sunt in domo Domini et in thesauris regis, et obsides, et reversus est in Samariam.  "
        },
        {
            "chapter": 14,
            "verse": 15,
            "name": "2 Kings 14:15",
            "text": " Reliqua autem verborum Joas quæ fecit, et fortitudo ejus qua pugnavit contra Amasiam regem Juda, nonne hæc scripta sunt in libro sermonum dierum regum Israël ? "
        },
        {
            "chapter": 14,
            "verse": 16,
            "name": "2 Kings 14:16",
            "text": "Dormivitque Joas cum patribus suis, et sepultus est in Samaria cum regibus Israël, et regnavit Jeroboam filius ejus pro eo. "
        },
        {
            "chapter": 14,
            "verse": 17,
            "name": "2 Kings 14:17",
            "text": "Vixit autem Amasias filius Joas rex Juda postquam mortuus est Joas filius Joachaz regis Israël, quindecim annis. "
        },
        {
            "chapter": 14,
            "verse": 18,
            "name": "2 Kings 14:18",
            "text": "Reliqua autem sermonum Amasiæ, nonne hæc scripta sunt in libro sermonum dierum regum Juda ? "
        },
        {
            "chapter": 14,
            "verse": 19,
            "name": "2 Kings 14:19",
            "text": "Factaque est contra eum conjuratio in Jerusalem : at ille fugit in Lachis. Miseruntque post eum in Lachis, et interfecerunt eum ibi : "
        },
        {
            "chapter": 14,
            "verse": 20,
            "name": "2 Kings 14:20",
            "text": "et asportaverunt in equis, sepultusque est in Jerusalem cum patribus suis in civitate David. "
        },
        {
            "chapter": 14,
            "verse": 21,
            "name": "2 Kings 14:21",
            "text": "Tulit autem universus populus Judæ Azariam annos natum sedecim, et constituerunt eum regem pro patre ejus Amasia. "
        },
        {
            "chapter": 14,
            "verse": 22,
            "name": "2 Kings 14:22",
            "text": "Ipse ædificavit Ælath, et restituit eam Judæ, postquam dormivit rex cum patribus suis.  "
        },
        {
            "chapter": 14,
            "verse": 23,
            "name": "2 Kings 14:23",
            "text": " Anno quintodecimo Amasiæ filii Joas regis Juda, regnavit Jeroboam filius Joas regis Israël in Samaria, quadraginta et uno anno. "
        },
        {
            "chapter": 14,
            "verse": 24,
            "name": "2 Kings 14:24",
            "text": "Et fecit quod malum est coram Domino : non recessit ab omnibus peccatis Jeroboam filii Nabat, qui peccare fecit Israël. "
        },
        {
            "chapter": 14,
            "verse": 25,
            "name": "2 Kings 14:25",
            "text": "Ipse restituit terminos Israël ab introitu Emath usque ad mare solitudinis, juxta sermonem Domini Dei Israël quem locutus est per servum suum Jonam filium Amathi prophetam, qui erat de Geth, quæ est in Opher. "
        },
        {
            "chapter": 14,
            "verse": 26,
            "name": "2 Kings 14:26",
            "text": "Vidit enim Dominus afflictionem Israël amaram nimis, et quod consumpti essent usque ad clausos carcere et extremos, et non esset qui auxiliaretur Israëli. "
        },
        {
            "chapter": 14,
            "verse": 27,
            "name": "2 Kings 14:27",
            "text": "Nec locutus est Dominus ut deleret nomen Israël de sub cælo, sed salvavit eos in manu Jeroboam filii Joas. "
        },
        {
            "chapter": 14,
            "verse": 28,
            "name": "2 Kings 14:28",
            "text": "Reliqua autem sermonum Jeroboam, et universa quæ fecit, et fortitudo ejus qua præliatus est, et quomodo restituit Damascum et Emath Judæ in Israël, nonne hæc scripta sunt in libro sermonum dierum regum Israël ? "
        },
        {
            "chapter": 14,
            "verse": 29,
            "name": "2 Kings 14:29",
            "text": "Dormivitque Jeroboam cum patribus suis regibus Israël, et regnavit Zacharias filius ejus pro eo.   "
        }
    ]
}