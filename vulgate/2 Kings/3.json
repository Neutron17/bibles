{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 12,
    "book_name": "2 Kings",
    "chapter": 3,
    "name": "2 Kings 3",
    "verses": [
        {
            "chapter": 3,
            "verse": 1,
            "name": "2 Kings 3:1",
            "text": "Joram vero filius Achab regnavit super Israël in Samaria anno decimooctavo Josaphat regis Judæ : regnavitque duodecim annis. "
        },
        {
            "chapter": 3,
            "verse": 2,
            "name": "2 Kings 3:2",
            "text": "Et fecit malum coram Domino, sed non sicut pater suus et mater : tulit enim statuas Baal quas fecerat pater ejus. "
        },
        {
            "chapter": 3,
            "verse": 3,
            "name": "2 Kings 3:3",
            "text": "Verumtamen in peccatis Jeroboam filii Nabat, qui peccare fecit Israël, adhæsit, nec recessit ab eis. "
        },
        {
            "chapter": 3,
            "verse": 4,
            "name": "2 Kings 3:4",
            "text": "Porro Mesa rex Moab nutriebat pecora multa, et solvebat regi Israël centum millia agnorum, et centum millia arietum cum velleribus suis. "
        },
        {
            "chapter": 3,
            "verse": 5,
            "name": "2 Kings 3:5",
            "text": "Cumque mortuus fuisset Achab, prævaricatus est fœdus quod habebat cum rege Israël. "
        },
        {
            "chapter": 3,
            "verse": 6,
            "name": "2 Kings 3:6",
            "text": "Egressus est igitur rex Joram in die illa de Samaria, et recensuit universum Israël. "
        },
        {
            "chapter": 3,
            "verse": 7,
            "name": "2 Kings 3:7",
            "text": "Misitque ad Josaphat regem Juda, dicens : Rex Moab recessit a me : veni mecum contra eum ad prælium. Qui respondit : Ascendam : qui meus est, tuus est : populus meus, populus tuus, et equi mei, equi tui. "
        },
        {
            "chapter": 3,
            "verse": 8,
            "name": "2 Kings 3:8",
            "text": "Dixitque : Per quam viam ascendemus ? At ille respondit : Per desertum Idumææ. "
        },
        {
            "chapter": 3,
            "verse": 9,
            "name": "2 Kings 3:9",
            "text": "Perrexerunt igitur rex Israël, et rex Juda, et rex Edom, et circuierunt per viam septem dierum, nec erat aqua exercitui et jumentis quæ sequebantur eos. "
        },
        {
            "chapter": 3,
            "verse": 10,
            "name": "2 Kings 3:10",
            "text": "Dixitque rex Israël : Heu ! heu ! heu ! congregavit nos Dominus tres reges ut traderet in manus Moab. "
        },
        {
            "chapter": 3,
            "verse": 11,
            "name": "2 Kings 3:11",
            "text": "Et ait Josaphat : Estne hic propheta Domini, ut deprecemur Dominum per eum ? Et respondit unus de servis regis Israël : Est hic Eliseus filius Saphat, qui fundebat aquam super manus Eliæ. "
        },
        {
            "chapter": 3,
            "verse": 12,
            "name": "2 Kings 3:12",
            "text": "Et ait Josaphat : Est apud eum sermo Domini. Descenditque ad eum rex Israël, et Josaphat rex Juda, et rex Edom.  "
        },
        {
            "chapter": 3,
            "verse": 13,
            "name": "2 Kings 3:13",
            "text": " Dixit autem Eliseus ad regem Israël : Quid mihi et tibi est ? vade ad prophetas patris tui et matris tuæ. Et ait illi rex Israël : Quare congregavit Dominus tres reges hos ut traderet eos in manus Moab ? "
        },
        {
            "chapter": 3,
            "verse": 14,
            "name": "2 Kings 3:14",
            "text": "Dixitque ad eum Eliseus : Vivit Dominus exercituum, in cujus conspectu sto, quod si non vultum Josaphat regis Judæ erubescerem, non attendissem quidem te, nec respexissem. "
        },
        {
            "chapter": 3,
            "verse": 15,
            "name": "2 Kings 3:15",
            "text": "Nunc autem adducite mihi psaltem. Cumque caneret psaltes, facta est super eum manus Domini, et ait : "
        },
        {
            "chapter": 3,
            "verse": 16,
            "name": "2 Kings 3:16",
            "text": "Hæc dicit Dominus : Facite alveum torrentis hujus fossas et fossas. "
        },
        {
            "chapter": 3,
            "verse": 17,
            "name": "2 Kings 3:17",
            "text": "Hæc enim dicit Dominus : Non videbitis ventum, neque pluviam : et alveus iste replebitur aquis, et bibetis vos, et familiæ vestræ, et jumenta vestra. "
        },
        {
            "chapter": 3,
            "verse": 18,
            "name": "2 Kings 3:18",
            "text": "Parumque est hoc in conspectu Domini : insuper tradet etiam Moab in manus vestras. "
        },
        {
            "chapter": 3,
            "verse": 19,
            "name": "2 Kings 3:19",
            "text": "Et percutietis omnem civitatem munitam, et omnem urbem electam, et universum lignum fructiferum succidetis, cunctosque fontes aquarum obturabitis, et omnem agrum egregium operietis lapidibus. "
        },
        {
            "chapter": 3,
            "verse": 20,
            "name": "2 Kings 3:20",
            "text": "Factum est igitur mane, quando sacrificium offerri solet, et ecce aquæ veniebant per viam Edom, et repleta est terra aquis. "
        },
        {
            "chapter": 3,
            "verse": 21,
            "name": "2 Kings 3:21",
            "text": "Universi autem Moabitæ audientes quod ascendissent reges ut pugnarent adversum eos, convocaverunt omnes qui accincti erant balteo desuper, et steterunt in terminis. "
        },
        {
            "chapter": 3,
            "verse": 22,
            "name": "2 Kings 3:22",
            "text": "Primoque mane surgentes, et orto jam sole ex adverso aquarum, viderunt Moabitæ e contra aquas rubras quasi sanguinem, "
        },
        {
            "chapter": 3,
            "verse": 23,
            "name": "2 Kings 3:23",
            "text": "dixeruntque : Sanguis gladii est : pugnaverunt reges contra se, et cæsi sunt mutuo : nunc perge ad prædam, Moab. "
        },
        {
            "chapter": 3,
            "verse": 24,
            "name": "2 Kings 3:24",
            "text": "Perrexeruntque in castra Israël : porro consurgens Israël, percussit Moab : at illi fugerunt coram eis. Venerunt igitur qui vicerant, et percusserunt Moab, "
        },
        {
            "chapter": 3,
            "verse": 25,
            "name": "2 Kings 3:25",
            "text": "et civitates destruxerunt : et omnem agrum optimum, mittentes singuli lapides, repleverunt : et universos fontes aquarum obturaverunt : et omnia ligna fructifera succiderunt, ita ut muri tantum fictiles remanerent : et circumdata est civitas a fundibulariis, et magna ex parte percussa. "
        },
        {
            "chapter": 3,
            "verse": 26,
            "name": "2 Kings 3:26",
            "text": "Quod cum vidisset rex Moab, prævaluisse scilicet hostes, tulit secum septingentos viros educentes gladium, ut irrumperent ad regem Edom : et non potuerunt. "
        },
        {
            "chapter": 3,
            "verse": 27,
            "name": "2 Kings 3:27",
            "text": "Arripiensque filium suum primogenitum, qui regnaturus erat pro eo, obtulit holocaustum super murum : et facta est indignatio magna in Israël, statimque recesserunt ab eo, et reversi sunt in terram suam.   "
        }
    ]
}