{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 12,
    "book_name": "2 Kings",
    "chapter": 6,
    "name": "2 Kings 6",
    "verses": [
        {
            "chapter": 6,
            "verse": 1,
            "name": "2 Kings 6:1",
            "text": "Dixerunt autem filii prophetarum ad Eliseum : Ecce locus in quo habitamus coram te, angustus est nobis. "
        },
        {
            "chapter": 6,
            "verse": 2,
            "name": "2 Kings 6:2",
            "text": "Eamus usque ad Jordanem, et tollant singuli de silva materias singulas, ut ædificemus nobis ibi locum ad habitandum. Qui dixit : Ite. "
        },
        {
            "chapter": 6,
            "verse": 3,
            "name": "2 Kings 6:3",
            "text": "Et ait unus ex illis : Veni ergo et tu cum servis tuis. Respondit : Ego veniam. "
        },
        {
            "chapter": 6,
            "verse": 4,
            "name": "2 Kings 6:4",
            "text": "Et abiit cum eis. Cumque venissent ad Jordanem, cædebant ligna. "
        },
        {
            "chapter": 6,
            "verse": 5,
            "name": "2 Kings 6:5",
            "text": "Accidit autem ut cum unus materiam succidisset, caderet ferrum securis in aquam : exclamavitque ille, et ait : Heu ! heu ! heu ! domine mi : et hoc ipsum mutuo acceperam. "
        },
        {
            "chapter": 6,
            "verse": 6,
            "name": "2 Kings 6:6",
            "text": "Dixit autem homo Dei : Ubi cecidit ? At ille monstravit ei locum. Præcidit ergo lignum, et misit illuc : natavitque ferrum, "
        },
        {
            "chapter": 6,
            "verse": 7,
            "name": "2 Kings 6:7",
            "text": "et ait : Tolle. Qui extendit manum, et tulit illud.  "
        },
        {
            "chapter": 6,
            "verse": 8,
            "name": "2 Kings 6:8",
            "text": " Rex autem Syriæ pugnabat contra Israël, consiliumque iniit cum servis suis, dicens : In loco illo et illo ponamus insidias. "
        },
        {
            "chapter": 6,
            "verse": 9,
            "name": "2 Kings 6:9",
            "text": "Misit itaque vir Dei ad regem Israël, dicens : Cave ne transeas in locum illum : quia ibi Syri in insidiis sunt. "
        },
        {
            "chapter": 6,
            "verse": 10,
            "name": "2 Kings 6:10",
            "text": "Misit itaque rex Israël ad locum quem dixerat ei vir Dei, et præoccupavit eum, et observavit se ibi non semel neque bis. "
        },
        {
            "chapter": 6,
            "verse": 11,
            "name": "2 Kings 6:11",
            "text": "Conturbatumque est cor regis Syriæ pro hac re : et convocatis servis suis, ait : Quare non indicatis mihi quis proditor mei sit apud regem Israël ? "
        },
        {
            "chapter": 6,
            "verse": 12,
            "name": "2 Kings 6:12",
            "text": "Dixitque unus servorum ejus : Nequaquam, domine mi rex, sed Eliseus propheta qui est in Israël, indicat regi Israël omnia verba quæcumque locutus fueris in conclavi tuo. "
        },
        {
            "chapter": 6,
            "verse": 13,
            "name": "2 Kings 6:13",
            "text": "Dixitque eis : Ite, et videte ubi sit, ut mittam, et capiam eum. Annuntiaveruntque ei, dicentes : Ecce in Dothan. "
        },
        {
            "chapter": 6,
            "verse": 14,
            "name": "2 Kings 6:14",
            "text": "Misit ergo illuc equos et currus, et robur exercitus : qui cum venissent nocte, circumdederunt civitatem. "
        },
        {
            "chapter": 6,
            "verse": 15,
            "name": "2 Kings 6:15",
            "text": "Consurgens autem diluculo minister viri Dei, egressus vidit exercitum in circuitu civitatis, et equos et currus : nuntiavitque ei, dicens : Heu ! heu ! heu ! domine mi : quid faciemus ? "
        },
        {
            "chapter": 6,
            "verse": 16,
            "name": "2 Kings 6:16",
            "text": "At ille respondit : Noli timere : plures enim nobiscum sunt, quam cum illis. "
        },
        {
            "chapter": 6,
            "verse": 17,
            "name": "2 Kings 6:17",
            "text": "Cumque orasset Eliseus, ait : Domine, aperi oculos hujus, ut videat. Et aperuit Dominus oculos pueri, et vidit : et ecce mons plenus equorum et curruum igneorum in circuitu Elisei. "
        },
        {
            "chapter": 6,
            "verse": 18,
            "name": "2 Kings 6:18",
            "text": "Hostes vero descenderunt ad eum : porro Eliseus oravit ad Dominum, dicens : Percute, obsecro, gentem hanc cæcitate. Percussitque eos Dominus ne viderent, juxta verbum Elisei. "
        },
        {
            "chapter": 6,
            "verse": 19,
            "name": "2 Kings 6:19",
            "text": "Dixit autem ad eos Eliseus : Non est hæc via, neque ista est civitas : sequimini me, et ostendam vobis virum quem quæritis. Duxit ergo eos in Samariam : "
        },
        {
            "chapter": 6,
            "verse": 20,
            "name": "2 Kings 6:20",
            "text": "cumque ingressi fuissent in Samariam, dixit Eliseus : Domine, aperi oculos istorum, ut videant. Aperuitque Dominus oculos eorum, et viderunt se esse in medio Samariæ. "
        },
        {
            "chapter": 6,
            "verse": 21,
            "name": "2 Kings 6:21",
            "text": "Dixitque rex Israël ad Eliseum, cum vidisset eos : Numquid percutiam eos, pater mi ? "
        },
        {
            "chapter": 6,
            "verse": 22,
            "name": "2 Kings 6:22",
            "text": "At ille ait : Non percuties : neque enim cepisti eos gladio et arcu tuo, ut percutias : sed pone panem et aquam coram eis, ut comedant et bibant, et vadant ad dominum suum. "
        },
        {
            "chapter": 6,
            "verse": 23,
            "name": "2 Kings 6:23",
            "text": "Appositaque est eis ciborum magna præparatio, et comederunt et biberunt, et dimisit eos, abieruntque ad dominum suum, et ultra non venerunt latrones Syriæ in terram Israël.  "
        },
        {
            "chapter": 6,
            "verse": 24,
            "name": "2 Kings 6:24",
            "text": " Factum est autem post hæc, congregavit Benadad rex Syriæ universum exercitum suum, et ascendit, et obsidebat Samariam. "
        },
        {
            "chapter": 6,
            "verse": 25,
            "name": "2 Kings 6:25",
            "text": "Factaque est fames magna in Samaria : et tamdiu obsessa est, donec venundaretur caput asini octoginta argenteis, et quarta pars cabi stercoris columbarum quinque argenteis. "
        },
        {
            "chapter": 6,
            "verse": 26,
            "name": "2 Kings 6:26",
            "text": "Cumque rex Israël transiret per murum, mulier quædam exclamavit ad eum, dicens : Salva me, domine mi rex. "
        },
        {
            "chapter": 6,
            "verse": 27,
            "name": "2 Kings 6:27",
            "text": "Qui ait : Non te salvat Dominus : unde te possum salvare ? de area, vel de torculari ? Dixitque ad eam rex : Quid tibi vis ? Quæ respondit : "
        },
        {
            "chapter": 6,
            "verse": 28,
            "name": "2 Kings 6:28",
            "text": "Mulier ista dixit mihi : Da filium tuum, ut comedamus eum hodie, et filium meum comedemus cras. "
        },
        {
            "chapter": 6,
            "verse": 29,
            "name": "2 Kings 6:29",
            "text": "Coximus ergo filium meum, et comedimus. Dixique ei die altera : Da filium tuum, ut comedamus eum. Quæ abscondit filium suum. "
        },
        {
            "chapter": 6,
            "verse": 30,
            "name": "2 Kings 6:30",
            "text": "Quod cum audisset rex, scidit vestimenta sua, et transibat per murum. Viditque omnis populus cilicium quo vestitus erat ad carnem intrinsecus. "
        },
        {
            "chapter": 6,
            "verse": 31,
            "name": "2 Kings 6:31",
            "text": "Et ait rex : Hæc mihi faciat Deus, et hæc addat, si steterit caput Elisei filii Saphat super ipsum hodie. "
        },
        {
            "chapter": 6,
            "verse": 32,
            "name": "2 Kings 6:32",
            "text": "Eliseus autem sedebat in domo sua, et senes sedebant cum eo. Præmisit itaque virum : et antequam veniret nuntius ille, dixit ad senes : Numquid scitis quod miserit filius homicidæ hic, ut præcidatur caput meum ? videte ergo : cum venerit nuntius, claudite ostium, et non sinatis eum introire : ecce enim sonitus pedum domini ejus post eum est. "
        },
        {
            "chapter": 6,
            "verse": 33,
            "name": "2 Kings 6:33",
            "text": "Adhuc illo loquente eis, apparuit nuntius qui veniebat ad eum. Et ait : Ecce, tantum malum a Domino est : quid amplius expectabo a Domino ?   "
        }
    ]
}