{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 12,
    "book_name": "2 Kings",
    "chapter": 15,
    "name": "2 Kings 15",
    "verses": [
        {
            "chapter": 15,
            "verse": 1,
            "name": "2 Kings 15:1",
            "text": "Anno vigesimo septimo Jeroboam regis Israël, regnavit Azarias filius Amasiæ regis Juda. "
        },
        {
            "chapter": 15,
            "verse": 2,
            "name": "2 Kings 15:2",
            "text": "Sedecim annorum erat cum regnare cœpisset, et quinquaginta duobus annis regnavit in Jerusalem : nomen matris ejus Jechelia de Jerusalem. "
        },
        {
            "chapter": 15,
            "verse": 3,
            "name": "2 Kings 15:3",
            "text": "Fecitque quod erat placitum coram Domino, juxta omnia quæ fecit Amasias pater ejus. "
        },
        {
            "chapter": 15,
            "verse": 4,
            "name": "2 Kings 15:4",
            "text": "Verumtamen excelsa non est demolitus : adhuc populus sacrificabat, et adolebat incensum in excelsis. "
        },
        {
            "chapter": 15,
            "verse": 5,
            "name": "2 Kings 15:5",
            "text": "Percussit autem Dominus regem, et fuit leprosus usque in diem mortis suæ, et habitabat in domo libera seorsum : Joatham vero filius regis gubernabat palatium, et judicabit populum terræ. "
        },
        {
            "chapter": 15,
            "verse": 6,
            "name": "2 Kings 15:6",
            "text": "Reliqua autem sermonum Azariæ, et universa quæ fecit, nonne hæc scripta sunt in libro verborum dierum regum Juda ? "
        },
        {
            "chapter": 15,
            "verse": 7,
            "name": "2 Kings 15:7",
            "text": "Et dormivit Azarias cum patribus suis : sepelieruntque eum cum majoribus suis in civitate David, et regnavit Joatham filius ejus pro eo.  "
        },
        {
            "chapter": 15,
            "verse": 8,
            "name": "2 Kings 15:8",
            "text": " Anno trigesimo octavo Azariæ regis Juda, regnavit Zacharias filius Jeroboam super Israël in Samaria sex mensibus. "
        },
        {
            "chapter": 15,
            "verse": 9,
            "name": "2 Kings 15:9",
            "text": "Et fecit quod malum est coram Domino, sicut fecerant patres ejus : non recessit a peccatis Jeroboam filii Nabat, qui peccare fecit Israël. "
        },
        {
            "chapter": 15,
            "verse": 10,
            "name": "2 Kings 15:10",
            "text": "Conjuravit autem contra eum Sellum filius Jabes : percussitque eum palam, et interfecit, regnavitque pro eo. "
        },
        {
            "chapter": 15,
            "verse": 11,
            "name": "2 Kings 15:11",
            "text": "Reliqua autem verborum Zachariæ, nonne hæc scripta sunt in libro sermonum dierum regum Israël ? "
        },
        {
            "chapter": 15,
            "verse": 12,
            "name": "2 Kings 15:12",
            "text": "Iste est sermo Domini quem locutus est ad Jehu, dicens : Filii tui usque ad quartam generationem sedebunt super thronum Israël. Factumque est ita.  "
        },
        {
            "chapter": 15,
            "verse": 13,
            "name": "2 Kings 15:13",
            "text": " Sellum filius Jabes regnavit trigesimo novo anno Azariæ regis Juda : regnavit autem uno mense in Samaria. "
        },
        {
            "chapter": 15,
            "verse": 14,
            "name": "2 Kings 15:14",
            "text": "Et ascendit Manahem filius Gadi de Thersa, venitque in Samariam, et percussit Sellum filium Jabes in Samaria, et interfecit eum : regnavitque pro eo. "
        },
        {
            "chapter": 15,
            "verse": 15,
            "name": "2 Kings 15:15",
            "text": "Reliqua autem verborum Sellum, et conjuratio ejus, per quam tetendit insidias, nonne hæc scripta sunt in libro sermonum dierum regum Israël ? "
        },
        {
            "chapter": 15,
            "verse": 16,
            "name": "2 Kings 15:16",
            "text": "Tunc percussit Manahem Thapsam, et omnes qui erant in ea, et terminos ejus de Thersa : noluerant enim aperire ei : et interfecit omnes prægnantes ejus, et scidit eas.  "
        },
        {
            "chapter": 15,
            "verse": 17,
            "name": "2 Kings 15:17",
            "text": " Anno trigesimo nono Azariæ regis Juda, regnavit Manahem filius Gadi super Israël decem annis in Samaria. "
        },
        {
            "chapter": 15,
            "verse": 18,
            "name": "2 Kings 15:18",
            "text": "Fecitque quod erat malum coram Domino : non recessit a peccatis Jeroboam filii Nabat, qui peccare fecit Israël, cunctis diebus ejus. "
        },
        {
            "chapter": 15,
            "verse": 19,
            "name": "2 Kings 15:19",
            "text": "Veniebat Phul rex Assyriorum in terram, et dabat Manahem Phul mille talenta argenti, ut esset ei in auxilium, et firmaret regnum ejus. "
        },
        {
            "chapter": 15,
            "verse": 20,
            "name": "2 Kings 15:20",
            "text": "Indixitque Manahem argentum super Israël cunctis potentibus et divitibus, ut daret regi Assyriorum quinquaginta siclos argenti per singulos : reversusque est rex Assyriorum, et non est moratus in terra. "
        },
        {
            "chapter": 15,
            "verse": 21,
            "name": "2 Kings 15:21",
            "text": "Reliqua autem sermonum Manahem, et universa quæ fecit, nonne hæc scripta sunt in libro sermonum dierum regum Israël ? "
        },
        {
            "chapter": 15,
            "verse": 22,
            "name": "2 Kings 15:22",
            "text": "Et dormivit Manahem cum patribus suis : regnavitque Phaceia filius ejus pro eo.  "
        },
        {
            "chapter": 15,
            "verse": 23,
            "name": "2 Kings 15:23",
            "text": " Anno quinquagesimo Azariæ regis Juda, regnavit Phaceia filius Manahem super Israël in Samaria biennio. "
        },
        {
            "chapter": 15,
            "verse": 24,
            "name": "2 Kings 15:24",
            "text": "Et fecit quod erat malum coram Domino : non recessit a peccatis Jeroboam filii Nabat, qui peccare fecit Israël. "
        },
        {
            "chapter": 15,
            "verse": 25,
            "name": "2 Kings 15:25",
            "text": "Conjuravit autem adversus eum Phacee filius Romeliæ, dux ejus, et percussit eum in Samaria in turre domus regiæ, juxta Argob et juxta Arie, et cum eo quinquaginta viros de filiis Galaaditarum : et interfecit eum, regnavitque pro eo. "
        },
        {
            "chapter": 15,
            "verse": 26,
            "name": "2 Kings 15:26",
            "text": "Reliqua autem sermonum Phaceia, et universa quæ fecit, nonne hæc scripta sunt in libro sermonum dierum regum Israël ?  "
        },
        {
            "chapter": 15,
            "verse": 27,
            "name": "2 Kings 15:27",
            "text": " Anno quinquagesimo secundo Azariæ regis Juda, regnavit Phacee filius Romeliæ super Israël in Samaria viginti annis. "
        },
        {
            "chapter": 15,
            "verse": 28,
            "name": "2 Kings 15:28",
            "text": "Et fecit quod erat malum coram Domino : non recessit a peccatis Jeroboam filii Nabat, qui peccare fecit Israël. "
        },
        {
            "chapter": 15,
            "verse": 29,
            "name": "2 Kings 15:29",
            "text": "In diebus Phacee regis Israël, venit Theglathphalasar rex Assur, et cepit Ajon, et Abel Domum, Maacha et Janoë, et Cedes, et Asor, et Galaad, et Galilæam, et universam terram Nephthali : et transtulit eos in Assyrios. "
        },
        {
            "chapter": 15,
            "verse": 30,
            "name": "2 Kings 15:30",
            "text": "Conjuravit autem et tetendit insidias Osee filius Ela contra Phacee filium Romeliæ, et percussit eum, et interfecit : regnavitque pro eo vigesimo anno Joatham filii Oziæ. "
        },
        {
            "chapter": 15,
            "verse": 31,
            "name": "2 Kings 15:31",
            "text": "Reliqua autem sermonum Phacee, et universa quæ fecit, nonne hæc scripta sunt in libro sermonum dierum regum Israël ?  "
        },
        {
            "chapter": 15,
            "verse": 32,
            "name": "2 Kings 15:32",
            "text": " Anno secundo Phacee filii Romeliæ regis Israël, regnavit Joatham filius Oziæ regis Juda. "
        },
        {
            "chapter": 15,
            "verse": 33,
            "name": "2 Kings 15:33",
            "text": "Viginti quinque annorum erat cum regnare cœpisset, et sedecim annis regnavit in Jerusalem : nomen matris ejus Jerusa filia Sadoc. "
        },
        {
            "chapter": 15,
            "verse": 34,
            "name": "2 Kings 15:34",
            "text": "Fecitque quod erat placitum coram Domino : juxta omnia quæ fecerat Ozias pater suus, operatus est. "
        },
        {
            "chapter": 15,
            "verse": 35,
            "name": "2 Kings 15:35",
            "text": "Verumtamen excelsa non abstulit : adhuc populus immolabat, et adolebat incensum in excelsis. Ipse ædificavit portam domus Domini sublimissimam. "
        },
        {
            "chapter": 15,
            "verse": 36,
            "name": "2 Kings 15:36",
            "text": "Reliqua autem sermonum Joatham, et universa quæ fecit, nonne hæc scripta sunt in libro verborum dierum regum Juda ? "
        },
        {
            "chapter": 15,
            "verse": 37,
            "name": "2 Kings 15:37",
            "text": "In diebus illis cœpit Dominus mittere in Judam Rasin regem Syriæ, et Phacee filium Romeliæ. "
        },
        {
            "chapter": 15,
            "verse": 38,
            "name": "2 Kings 15:38",
            "text": "Et dormivit Joatham cum patribus suis, sepultusque est cum eis in civitate David patris sui : et regnavit Achaz filius ejus pro eo.   "
        }
    ]
}