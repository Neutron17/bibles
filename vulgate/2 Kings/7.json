{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 12,
    "book_name": "2 Kings",
    "chapter": 7,
    "name": "2 Kings 7",
    "verses": [
        {
            "chapter": 7,
            "verse": 1,
            "name": "2 Kings 7:1",
            "text": "Dixit autem Eliseus : Audite verbum Domini : Hæc dicit Dominus : In tempore hoc cras modius similæ uno statere erit, et duo modii hordei statere uno, in porta Samariæ. "
        },
        {
            "chapter": 7,
            "verse": 2,
            "name": "2 Kings 7:2",
            "text": "Respondens unus de ducibus, super cujus manum rex incumbebat, homini Dei, ait : Si Dominus fecerit etiam cataractas in cælo, numquid poterit esse quod loqueris ? Qui ait : Videbis oculis tuis, et inde non comedes. "
        },
        {
            "chapter": 7,
            "verse": 3,
            "name": "2 Kings 7:3",
            "text": "Quatuor ergo viri erant leprosi juxta introitum portæ : qui dixerunt ad invicem : Quid hic esse volumus donec moriamur ? "
        },
        {
            "chapter": 7,
            "verse": 4,
            "name": "2 Kings 7:4",
            "text": "sive ingredi voluerimus civitatem, fame moriemur : sive manserimus hic, moriendum nobis est : venite ergo, et transfugiamus ad castra Syriæ : si pepercerint nobis, vivemus : si autem occidere voluerint, nihilominus moriemur. "
        },
        {
            "chapter": 7,
            "verse": 5,
            "name": "2 Kings 7:5",
            "text": "Surrexerunt ergo vesperi, ut venirent ad castra Syriæ. Cumque venissent ad principium castrorum Syriæ, nullum ibidem repererunt. "
        },
        {
            "chapter": 7,
            "verse": 6,
            "name": "2 Kings 7:6",
            "text": "Siquidem Dominus sonitum audiri fecerat in castris Syriæ, curruum, et equorum, et exercitus plurimi : dixeruntque ad invicem : Ecce mercede conduxit adversum nos rex Israël reges Hethæorum et Ægyptiorum, et venerunt super nos. "
        },
        {
            "chapter": 7,
            "verse": 7,
            "name": "2 Kings 7:7",
            "text": "Surrexerunt ergo, et fugerunt in tenebris, et dereliquerunt tentoria sua, et equos et asinos, in castris, fugeruntque animas tantum suas salvare cupientes. "
        },
        {
            "chapter": 7,
            "verse": 8,
            "name": "2 Kings 7:8",
            "text": "Igitur cum venissent leprosi illi ad principium castrorum, ingressi sunt unum tabernaculum, et comederunt et biberunt : tuleruntque inde argentum, et aurum, et vestes, et abierunt, et absconderunt : et rursum reversi sunt ad aliud tabernaculum, et inde similiter auferentes absconderunt. "
        },
        {
            "chapter": 7,
            "verse": 9,
            "name": "2 Kings 7:9",
            "text": "Dixeruntque ad invicem : Non recte facimus : hæc enim dies boni nuntii est. Si tacuerimus et noluerimus nuntiare usque mane, sceleris arguemur : venite, eamus, et nuntiemus in aula regis. "
        },
        {
            "chapter": 7,
            "verse": 10,
            "name": "2 Kings 7:10",
            "text": "Cumque venissent ad portam civitatis, narraverunt eis, dicentes : Ivimus ad castra Syriæ, et nullum ibidem reperimus hominem, nisi equos et asinos alligatos, et fixa tentoria. "
        },
        {
            "chapter": 7,
            "verse": 11,
            "name": "2 Kings 7:11",
            "text": "Ierunt ergo portarii, et nuntiaverunt in palatio regis intrinsecus. "
        },
        {
            "chapter": 7,
            "verse": 12,
            "name": "2 Kings 7:12",
            "text": "Qui surrexit nocte, et ait ad servos suos : Dico vobis quid fecerint nobis Syri : sciunt quia fame laboramus, et idcirco egressi sunt de castris, et latitant in agris, dicentes : Cum egressi fuerint de civitate, capiemus eos vivos, et tunc civitatem ingredi poterimus. "
        },
        {
            "chapter": 7,
            "verse": 13,
            "name": "2 Kings 7:13",
            "text": "Respondit autem unus servorum ejus : Tollamus quinque equos qui remanserunt in urbe (quia ipsi tantum sunt in universa multitudine Israël, alii enim consumpti sunt), et mittentes, explorare poterimus. "
        },
        {
            "chapter": 7,
            "verse": 14,
            "name": "2 Kings 7:14",
            "text": "Adduxerunt ergo duos equos, misitque rex in castra Syrorum, dicens : Ite, et videte. "
        },
        {
            "chapter": 7,
            "verse": 15,
            "name": "2 Kings 7:15",
            "text": "Qui abierunt post eos usque ad Jordanem : ecce autem omnis via plena erat vestibus et vasis quæ projecerant Syri cum turbarentur : reversique nuntii indicaverunt regi. "
        },
        {
            "chapter": 7,
            "verse": 16,
            "name": "2 Kings 7:16",
            "text": "Et egressus populus diripuit castra Syriæ : factusque est modius similæ statere uno, et duo modii hordei statere uno, juxta verbum Domini. "
        },
        {
            "chapter": 7,
            "verse": 17,
            "name": "2 Kings 7:17",
            "text": "Porro rex ducem illum, in cujus manu incumbebat, constituit ad portam : quem conculcavit turba in introitu portæ, et mortuus est, juxta quod locutus fuerat vir Dei, quando descenderat rex ad eum. "
        },
        {
            "chapter": 7,
            "verse": 18,
            "name": "2 Kings 7:18",
            "text": "Factumque est secundum sermonem viri Dei quem dixerat regi, quando ait : Duo modii hordei statere uno erunt, et modius similæ statere uno, hoc eodem tempore cras in porta Samariæ : "
        },
        {
            "chapter": 7,
            "verse": 19,
            "name": "2 Kings 7:19",
            "text": "quando responderat dux ille viro Dei, et dixerat : Etiamsi Dominus fecerit cataractas in cælo, numquid poterit fieri quod loqueris ? Et dixit ei : Videbis oculis tuis, et inde non comedes. "
        },
        {
            "chapter": 7,
            "verse": 20,
            "name": "2 Kings 7:20",
            "text": "Evenit ergo ei sicut prædictum fuerat, et conculcavit eum populus in porta, et mortuus est.   "
        }
    ]
}