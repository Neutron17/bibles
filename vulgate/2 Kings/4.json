{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 12,
    "book_name": "2 Kings",
    "chapter": 4,
    "name": "2 Kings 4",
    "verses": [
        {
            "chapter": 4,
            "verse": 1,
            "name": "2 Kings 4:1",
            "text": "Mulier autem quædam de uxoribus prophetarum clamabat ad Eliseum, dicens : Servus tuus vir meus mortuus est, et tu nosti quia servus tuus fuit timens Dominum : et ecce creditor venit ut tollat duos filios meos ad serviendum sibi. "
        },
        {
            "chapter": 4,
            "verse": 2,
            "name": "2 Kings 4:2",
            "text": "Cui dixit Eliseus : Quid vis ut faciam tibi ? dic mihi, quid habes in domo tua ? At illa respondit : Non habeo ancilla tua quidquam in domo mea, nisi parum olei quo ungar. "
        },
        {
            "chapter": 4,
            "verse": 3,
            "name": "2 Kings 4:3",
            "text": "Cui ait : Vade, pete mutuo ab omnibus vicinis tuis vasa vacua non pauca, "
        },
        {
            "chapter": 4,
            "verse": 4,
            "name": "2 Kings 4:4",
            "text": "et ingredere, et claude ostium tuum cum intrinsecus fueris tu, et filii tui : et mitte inde in omnia vasa hæc, et cum plena fuerint, tolles. "
        },
        {
            "chapter": 4,
            "verse": 5,
            "name": "2 Kings 4:5",
            "text": "Ivit itaque mulier, et clausit ostium super se, et super filios suos : illi offerebant vasa, et illa infundebat. "
        },
        {
            "chapter": 4,
            "verse": 6,
            "name": "2 Kings 4:6",
            "text": "Cumque plena fuissent vasa, dixit ad filium suum : Affer mihi adhuc vas. Et ille respondit : Non habeo. Stetitque oleum. "
        },
        {
            "chapter": 4,
            "verse": 7,
            "name": "2 Kings 4:7",
            "text": "Venit autem illa, et indicavit homini Dei. Et ille : Vade, inquit, vende oleum, et redde creditori tuo : tu autem, et filii tui vivite de reliquo.  "
        },
        {
            "chapter": 4,
            "verse": 8,
            "name": "2 Kings 4:8",
            "text": " Facta est autem quædam dies, et transibat Eliseus per Sunam : erat autem ibi mulier magna, quæ tenuit eum ut comederet panem : cumque frequenter inde transiret, divertebat ad eam ut comederet panem. "
        },
        {
            "chapter": 4,
            "verse": 9,
            "name": "2 Kings 4:9",
            "text": "Quæ dixit ad virum suum : Animadverto quod vir Dei sanctus est iste, qui transit per nos frequenter. "
        },
        {
            "chapter": 4,
            "verse": 10,
            "name": "2 Kings 4:10",
            "text": "Faciamus ergo ei cœnaculum parvum, et ponamus ei in eo lectulum, et mensam, et sellam, et candelabrum, ut cum venerit ad nos, maneat ibi. "
        },
        {
            "chapter": 4,
            "verse": 11,
            "name": "2 Kings 4:11",
            "text": "Facta est ergo dies quædam, et veniens divertit in cœnaculum, et requievit ibi. "
        },
        {
            "chapter": 4,
            "verse": 12,
            "name": "2 Kings 4:12",
            "text": "Dixitque ad Giezi puerum suum : Voca Sunamitidem istam. Qui cum vocasset eam, et illa stetisset coram eo, "
        },
        {
            "chapter": 4,
            "verse": 13,
            "name": "2 Kings 4:13",
            "text": "dixit ad puerum suum : Loquere ad eam : Ecce, sedule in omnibus ministrasti nobis : quid vis ut faciam tibi ? numquid habes negotium, et vis ut loquar regi, sive principi militiæ ? Quæ respondit : In medio populi mei habito. "
        },
        {
            "chapter": 4,
            "verse": 14,
            "name": "2 Kings 4:14",
            "text": "Et ait : Quid ergo vult ut faciam ei ? Dixitque Giezi : Ne quæras : filium enim non habet, et vir ejus senex est. "
        },
        {
            "chapter": 4,
            "verse": 15,
            "name": "2 Kings 4:15",
            "text": "Præcepit itaque ut vocaret eam : quæ cum vocata fuisset, et stetisset ante ostium, "
        },
        {
            "chapter": 4,
            "verse": 16,
            "name": "2 Kings 4:16",
            "text": "dixit ad eam : In tempore isto, et in hac eadem hora, si vita comes fuerit, habebis in utero filium. At illa respondit : Noli quæso, domine mi vir Dei, noli mentiri ancillæ tuæ. "
        },
        {
            "chapter": 4,
            "verse": 17,
            "name": "2 Kings 4:17",
            "text": "Et concepit mulier, et peperit filium in tempore, et in hora eadem, qua dixerat Eliseus.  "
        },
        {
            "chapter": 4,
            "verse": 18,
            "name": "2 Kings 4:18",
            "text": " Crevit autem puer : et cum esset quædam dies, et egressus isset ad patrem suum, ad messores, "
        },
        {
            "chapter": 4,
            "verse": 19,
            "name": "2 Kings 4:19",
            "text": "ait patri suo : Caput meum doleo, caput meum doleo. At ille dixit puero : Tolle, et duc eum ad matrem suam. "
        },
        {
            "chapter": 4,
            "verse": 20,
            "name": "2 Kings 4:20",
            "text": "Qui cum tulisset, et duxisset eum ad matrem suam, posuit eum illa super genua sua usque ad meridiem, et mortuus est. "
        },
        {
            "chapter": 4,
            "verse": 21,
            "name": "2 Kings 4:21",
            "text": "Ascendit autem, et collocavit eum super lectulum hominis Dei, et clausit ostium : et egressa, "
        },
        {
            "chapter": 4,
            "verse": 22,
            "name": "2 Kings 4:22",
            "text": "vocavit virum suum, et ait : Mitte mecum, obsecro, unum de pueris, et asinam, ut excurram usque ad hominem Dei, et revertar. "
        },
        {
            "chapter": 4,
            "verse": 23,
            "name": "2 Kings 4:23",
            "text": "Qui ait illi : Quam ob causam vadis ad eum ? hodie non sunt calendæ, neque sabbatum. Quæ respondit : Vadam. "
        },
        {
            "chapter": 4,
            "verse": 24,
            "name": "2 Kings 4:24",
            "text": "Stravitque asinam, et præcepit puero : Mina, et propera : ne mihi moram facias in eundo : et hoc age quod præcipio tibi. "
        },
        {
            "chapter": 4,
            "verse": 25,
            "name": "2 Kings 4:25",
            "text": "Profecta est igitur, et venit ad virum Dei in montem Carmeli : cumque vidisset eam vir Dei e contra, ait ad Giezi puerum suum : Ecce Sunamitis illa. "
        },
        {
            "chapter": 4,
            "verse": 26,
            "name": "2 Kings 4:26",
            "text": "Vade ergo in occursum ejus, et dic ei : Recte ne agitur circa te, et circa virum tuum, et circa filium tuum ? Quæ respondit : Recte. "
        },
        {
            "chapter": 4,
            "verse": 27,
            "name": "2 Kings 4:27",
            "text": "Cumque venisset ad virum Dei in montem, apprehendit pedes ejus : et accessit Giezi ut amoveret eam. Et ait homo Dei : Dimitte illam : anima enim ejus in amaritudine est, et Dominus celavit a me, et non indicavit mihi. "
        },
        {
            "chapter": 4,
            "verse": 28,
            "name": "2 Kings 4:28",
            "text": "Quæ dixit illi : Numquid petivi filium a domino meo ? numquid non dixi tibi : Ne illudas me ? "
        },
        {
            "chapter": 4,
            "verse": 29,
            "name": "2 Kings 4:29",
            "text": "Et ille ait ad Giezi : Accinge lumbos tuos, et tolle baculum meum in manu tua, et vade. Si occurrerit tibi homo, non salutes eum : et si salutaverit te quispiam, non respondeas illi : et pones baculum meum super faciem pueri. "
        },
        {
            "chapter": 4,
            "verse": 30,
            "name": "2 Kings 4:30",
            "text": "Porro mater pueri ait : Vivit Dominus, et vivit anima tua, non dimittam te. Surrexit ergo, et secutus est eam. "
        },
        {
            "chapter": 4,
            "verse": 31,
            "name": "2 Kings 4:31",
            "text": "Giezi autem præcesserat ante eos, et posuerat baculum super faciem pueri, et non erat vox, neque sensus : reversusque est in occursum ejus, et nuntiavit ei, dicens : Non surrexit puer. "
        },
        {
            "chapter": 4,
            "verse": 32,
            "name": "2 Kings 4:32",
            "text": "Ingressus est ergo Eliseus domum, et ecce puer mortuus jacebat in lectulo ejus : "
        },
        {
            "chapter": 4,
            "verse": 33,
            "name": "2 Kings 4:33",
            "text": "ingressusque clausit ostium super se et super puerum, et oravit ad Dominum. "
        },
        {
            "chapter": 4,
            "verse": 34,
            "name": "2 Kings 4:34",
            "text": "Et ascendit, et incubuit super puerum : posuitque os suum super os ejus, et oculos suos super oculos ejus, et manus suas super manus ejus : et incurvavit se super eum, et calefacta est caro pueri. "
        },
        {
            "chapter": 4,
            "verse": 35,
            "name": "2 Kings 4:35",
            "text": "At ille reversus, deambulavit in domo, semel huc atque illuc : et ascendit, et incubuit super eum : et oscitavit puer septies, aperuitque oculos. "
        },
        {
            "chapter": 4,
            "verse": 36,
            "name": "2 Kings 4:36",
            "text": "At ille vocavit Giezi, et dixit ei : Voca Sunamitidem hanc. Quæ vocata, ingressa est ad eum. Qui ait : Tolle filium tuum. "
        },
        {
            "chapter": 4,
            "verse": 37,
            "name": "2 Kings 4:37",
            "text": "Venit illa, et corruit ad pedes ejus, et adoravit super terram : tulitque filium suum, et egressa est.  "
        },
        {
            "chapter": 4,
            "verse": 38,
            "name": "2 Kings 4:38",
            "text": " Et Eliseus reversus est in Galgala. Erat autem fames in terra, et filii prophetarum habitabant coram eo. Dixitque uni de pueris suis : Pone ollam grandem, et coque pulmentum filiis prophetarum. "
        },
        {
            "chapter": 4,
            "verse": 39,
            "name": "2 Kings 4:39",
            "text": "Et egressus est unus in agrum ut colligeret herbas agrestes : invenitque quasi vitem silvestrem, et collegit ex ea colocynthidas agri, et implevit pallium suum, et reversus concidit in ollam pulmenti : nesciebat enim quid esset. "
        },
        {
            "chapter": 4,
            "verse": 40,
            "name": "2 Kings 4:40",
            "text": "Infuderunt ergo sociis ut comederent : cumque gustassent de coctione, clamaverunt, dicentes : Mors in olla, vir Dei. Et non potuerunt comedere. "
        },
        {
            "chapter": 4,
            "verse": 41,
            "name": "2 Kings 4:41",
            "text": "At ille : Afferte, inquit, farinam. Cumque tulissent, misit in ollam, et ait : Infunde turbæ, ut comedant. Et non fuit amplius quidquam amaritudinis in olla. "
        },
        {
            "chapter": 4,
            "verse": 42,
            "name": "2 Kings 4:42",
            "text": "Vir autem quidam venit de Baalsalisa deferens viro Dei panes primitiarum, viginti panes hordeaceos, et frumentum novum in pera sua. At ille dixit : Da populo, ut comedat. "
        },
        {
            "chapter": 4,
            "verse": 43,
            "name": "2 Kings 4:43",
            "text": "Responditque ei minister ejus : Quantum est hoc, ut apponam centum viris ? Rursum ille ait : Da populo, ut comedat : hæc enim dicit Dominus : Comedent, et supererit. "
        },
        {
            "chapter": 4,
            "verse": 44,
            "name": "2 Kings 4:44",
            "text": "Posuit itaque coram eis : qui comederunt, et superfuit juxta verbum Domini.   "
        }
    ]
}