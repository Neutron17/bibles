{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 12,
    "book_name": "2 Kings",
    "chapter": 12,
    "name": "2 Kings 12",
    "verses": [
        {
            "chapter": 12,
            "verse": 1,
            "name": "2 Kings 12:1",
            "text": "Anno septimo Jehu, regnavit Joas : et quadraginta annis regnavit in Jerusalem. Nomen matris ejus Sebia de Bersabee. "
        },
        {
            "chapter": 12,
            "verse": 2,
            "name": "2 Kings 12:2",
            "text": "Fecitque Joas rectum coram Domino cunctis diebus quibus docuit eum Jojada sacerdos. "
        },
        {
            "chapter": 12,
            "verse": 3,
            "name": "2 Kings 12:3",
            "text": "Verumtamen excelsa non abstulit : adhuc enim populus immolabat, et adolebat in excelsis incensum.  "
        },
        {
            "chapter": 12,
            "verse": 4,
            "name": "2 Kings 12:4",
            "text": " Dixitque Joas ad sacerdotes : Omnem pecuniam sanctorum, quæ illata fuerit in templum Domini a prætereuntibus, quæ offertur pro pretio animæ, et quam sponte et arbitrio cordis sui inferunt in templum Domini : "
        },
        {
            "chapter": 12,
            "verse": 5,
            "name": "2 Kings 12:5",
            "text": "accipiant illam sacerdotes juxta ordinem suum, et instaurent sartatecta domus, si quid necessarium viderint instauratione. "
        },
        {
            "chapter": 12,
            "verse": 6,
            "name": "2 Kings 12:6",
            "text": "Igitur usque ad vigesimum tertium annum regis Joas, non instauraverunt sacerdotes sartatecta templi. "
        },
        {
            "chapter": 12,
            "verse": 7,
            "name": "2 Kings 12:7",
            "text": "Vocavitque rex Joas Jojadam pontificem et sacerdotes, dicens eis : Quare sartatecta non instauratis templi ? nolite ergo amplius accipere pecuniam juxta ordinem vestrum, sed ad instaurationem templi reddite eam. "
        },
        {
            "chapter": 12,
            "verse": 8,
            "name": "2 Kings 12:8",
            "text": "Prohibitique sunt sacerdotes ultra accipere pecuniam a populo, et instaurare sartatecta domus. "
        },
        {
            "chapter": 12,
            "verse": 9,
            "name": "2 Kings 12:9",
            "text": "Et tulit Jojada pontifex gazophylacium unum, aperuitque foramen desuper, et posuit illud juxta altare ad dexteram ingredientium domum Domini : mittebantque in eo sacerdotes qui custodiebant ostia, omnem pecuniam quæ deferebatur ad templum Domini. "
        },
        {
            "chapter": 12,
            "verse": 10,
            "name": "2 Kings 12:10",
            "text": "Cumque viderent nimiam pecuniam esse in gazophylacio, ascendebat scriba regis, et pontifex, effundebantque et numerabant pecuniam quæ inveniebatur in domo Domini : "
        },
        {
            "chapter": 12,
            "verse": 11,
            "name": "2 Kings 12:11",
            "text": "et dabant eam juxta numerum atque mensuram in manu eorum qui præerant cæmentariis domus Domini : qui impendebant eam in fabris lignorum et in cæmentariis, iis qui operabantur in domo Domini, "
        },
        {
            "chapter": 12,
            "verse": 12,
            "name": "2 Kings 12:12",
            "text": "et sartatecta faciebant : et in iis qui cædebant saxa, et ut emerent ligna, et lapides, qui excidebantur, ita ut impleretur instauratio domus Domini in universis quæ indigebant expensa ad muniendam domum. "
        },
        {
            "chapter": 12,
            "verse": 13,
            "name": "2 Kings 12:13",
            "text": "Verumtamen non fiebant ex eadem pecunia hydriæ templi Domini, et fuscinulæ, et thuribula, et tubæ, et omne vas aureum et argenteum, de pecunia quæ inferebatur in templum Domini. "
        },
        {
            "chapter": 12,
            "verse": 14,
            "name": "2 Kings 12:14",
            "text": "Iis enim qui faciebant opus, dabatur ut instauraretur templum Domini : "
        },
        {
            "chapter": 12,
            "verse": 15,
            "name": "2 Kings 12:15",
            "text": "et non fiebat ratio iis hominibus qui accipiebant pecuniam ut distribuerent eam artificibus, sed in fide tractabant eam. "
        },
        {
            "chapter": 12,
            "verse": 16,
            "name": "2 Kings 12:16",
            "text": "Pecuniam vero pro delicto, et pecuniam pro peccatis non inferebant in templum Domini, quia sacerdotum erat.  "
        },
        {
            "chapter": 12,
            "verse": 17,
            "name": "2 Kings 12:17",
            "text": " Tunc ascendit Hazaël rex Syriæ, et pugnabat contra Geth, cepitque eam : et direxit faciem suam ut ascenderet in Jerusalem. "
        },
        {
            "chapter": 12,
            "verse": 18,
            "name": "2 Kings 12:18",
            "text": "Quam ob rem tulit Joas rex Juda omnia sanctificata quæ consecraverant Josaphat, et Joram, et Ochozias, patres ejus reges Juda, et quæ ipse obtulerat : et universum argentum quod inveniri potuit in thesauris templi Domini et in palatio regis : misitque Hazaëli regi Syriæ, et recessit ab Jerusalem. "
        },
        {
            "chapter": 12,
            "verse": 19,
            "name": "2 Kings 12:19",
            "text": "Reliqua autem sermonum Joas, et universa quæ fecit, nonne hæc scripta sunt in libro verborum dierum regum Juda ? "
        },
        {
            "chapter": 12,
            "verse": 20,
            "name": "2 Kings 12:20",
            "text": "Surrexerunt autem servi ejus, et conjuraverunt inter se, percusseruntque Joas in domo Mello in descensu Sella. "
        },
        {
            "chapter": 12,
            "verse": 21,
            "name": "2 Kings 12:21",
            "text": "Josachar namque filius Semaath, et Jozabad filius Somer servi ejus, percusserunt eum, et mortuus est : et sepelierunt eum cum patribus suis in civitate David : regnavitque Amasias filius ejus pro eo.   "
        }
    ]
}