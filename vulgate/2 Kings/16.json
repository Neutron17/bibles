{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 12,
    "book_name": "2 Kings",
    "chapter": 16,
    "name": "2 Kings 16",
    "verses": [
        {
            "chapter": 16,
            "verse": 1,
            "name": "2 Kings 16:1",
            "text": "Anno decimoseptimo Phacee filii Romeliæ, regnavit Achaz filius Joatham regis Juda. "
        },
        {
            "chapter": 16,
            "verse": 2,
            "name": "2 Kings 16:2",
            "text": "Viginti annorum erat Achaz cum regnare cœpisset, et sedecim annis regnavit in Jerusalem. Non fecit quod erat placitum in conspectu Domini Dei sui sicut David pater ejus, "
        },
        {
            "chapter": 16,
            "verse": 3,
            "name": "2 Kings 16:3",
            "text": "sed ambulavit in via regum Israël : insuper et filium suum consecravit, transferens per ignem secundum idola gentium, quæ dissipavit Dominus coram filiis Israël. "
        },
        {
            "chapter": 16,
            "verse": 4,
            "name": "2 Kings 16:4",
            "text": "Immolabat quoque victimas, et adolebat incensum in excelsis, et in collibus, et sub omni ligno frondoso.  "
        },
        {
            "chapter": 16,
            "verse": 5,
            "name": "2 Kings 16:5",
            "text": " Tunc ascendit Rasin rex Syriæ, et Phacee filius Romeliæ rex Israël, in Jerusalem ad præliandum : cumque obsiderent Achaz, non valuerunt superare eum. "
        },
        {
            "chapter": 16,
            "verse": 6,
            "name": "2 Kings 16:6",
            "text": "In tempore illo restituit Rasin rex Syriæ, Ailam Syriæ, et ejecit Judæos de Aila : et Idumæi venerunt in Ailam, et habitaverunt ibi usque in diem hanc.  "
        },
        {
            "chapter": 16,
            "verse": 7,
            "name": "2 Kings 16:7",
            "text": " Misit autem Achaz nuntios ad Theglathphalasar regem Assyriorum, dicens : Servus tuus, et filius tuus ego sum : ascende, et salvum me fac de manu regis Syriæ, et de manu regis Israël, qui consurrexerunt adversum me. "
        },
        {
            "chapter": 16,
            "verse": 8,
            "name": "2 Kings 16:8",
            "text": "Et cum collegisset argentum et aurum quod inveniri potuit in domo Domini et in thesauris regis, misit regi Assyriorum munera. "
        },
        {
            "chapter": 16,
            "verse": 9,
            "name": "2 Kings 16:9",
            "text": "Qui et acquievit voluntati ejus : ascendit enim rex Assyriorum in Damascum, et vastavit eam, et transtulit habitatores ejus Cyrenen : Rasin autem interfecit. "
        },
        {
            "chapter": 16,
            "verse": 10,
            "name": "2 Kings 16:10",
            "text": "Perrexitque rex Achaz in occursum Theglathphalasar regis Assyriorum in Damascum : cumque vidisset altare Damasci, misit rex Achaz ad Uriam sacerdotem exemplar ejus, et similitudinem juxta omne opus ejus. "
        },
        {
            "chapter": 16,
            "verse": 11,
            "name": "2 Kings 16:11",
            "text": "Exstruxitque Urias sacerdos altare : juxta omnia quæ præceperat rex Achaz de Damasco, ita fecit sacerdos Urias donec veniret rex Achaz de Damasco. "
        },
        {
            "chapter": 16,
            "verse": 12,
            "name": "2 Kings 16:12",
            "text": "Cumque venisset rex de Damasco, vidit altare, et veneratus est illud : ascenditque et immolavit holocausta et sacrificium suum, "
        },
        {
            "chapter": 16,
            "verse": 13,
            "name": "2 Kings 16:13",
            "text": "et libavit libamina, et fudit sanguinem pacificorum quæ obtulerat super altare. "
        },
        {
            "chapter": 16,
            "verse": 14,
            "name": "2 Kings 16:14",
            "text": "Porro altare æreum quod erat coram Domino, transtulit de facie templi, et de loco altaris, et de loco templi Domini : posuitque illud ex latere altaris ad aquilonem. "
        },
        {
            "chapter": 16,
            "verse": 15,
            "name": "2 Kings 16:15",
            "text": "Præcepit quoque rex Achaz Uriæ sacerdoti, dicens : Super altare majus offer holocaustum matutinum, et sacrificium vespertinum, et holocaustum regis, et sacrificium ejus, et holocaustum universi populi terræ, et sacrificia eorum, et libamina eorum : et omnem sanguinem holocausti, et universum sanguinem victimæ super illud effundes : altare vero æreum erit paratum ad voluntatem meam. "
        },
        {
            "chapter": 16,
            "verse": 16,
            "name": "2 Kings 16:16",
            "text": "Fecit igitur Urias sacerdos juxta omnia quæ præceperat rex Achaz. "
        },
        {
            "chapter": 16,
            "verse": 17,
            "name": "2 Kings 16:17",
            "text": "Tulit autem rex Achaz cælatas bases, et luterem qui erat desuper : et mare deposuit de bobus æreis qui sustentabant illud, et posuit super pavimentum stratum lapide. "
        },
        {
            "chapter": 16,
            "verse": 18,
            "name": "2 Kings 16:18",
            "text": "Musach quoque sabbati quod ædificaverat in templo : et ingressum regis exterius convertit in templum Domini propter regem Assyriorum. "
        },
        {
            "chapter": 16,
            "verse": 19,
            "name": "2 Kings 16:19",
            "text": "Reliqua autem verborum Achaz quæ fecit, nonne hæc scripta sunt in libro sermonum dierum regum Juda ? "
        },
        {
            "chapter": 16,
            "verse": 20,
            "name": "2 Kings 16:20",
            "text": "Dormivitque Achaz cum patribus suis, et sepultus est cum eis in civitate David : et regnavit Ezechias filius ejus pro eo.   "
        }
    ]
}