{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 12,
    "book_name": "2 Kings",
    "chapter": 1,
    "name": "2 Kings 1",
    "verses": [
        {
            "chapter": 1,
            "verse": 1,
            "name": "2 Kings 1:1",
            "text": "Prævaricatus est autem Moab in Israël, postquam mortuus est Achab. "
        },
        {
            "chapter": 1,
            "verse": 2,
            "name": "2 Kings 1:2",
            "text": "Ceciditque Ochozias per cancellos cœnaculi sui, quod habebat in Samaria, et ægrotavit : misitque nuntios, dicens ad eos : Ite, consulite Beelzebub deum Accaron, utrum vivere queam de infirmitate mea hac. "
        },
        {
            "chapter": 1,
            "verse": 3,
            "name": "2 Kings 1:3",
            "text": "Angelus autem Domini locutus est ad Eliam Thesbiten, dicens : Surge, et ascende in occursum nuntiorum regis Samariæ, et dices ad eos : Numquid non est Deus in Israël, ut eatis ad consulendum Beelzebub deum Accaron ? "
        },
        {
            "chapter": 1,
            "verse": 4,
            "name": "2 Kings 1:4",
            "text": "Quam ob rem hæc dicit Dominus : De lectulo, super quem ascendisti, non descendes, sed morte morieris. Et abiit Elias. "
        },
        {
            "chapter": 1,
            "verse": 5,
            "name": "2 Kings 1:5",
            "text": "Reversique sunt nuntii ad Ochoziam. Qui dixit eis : Quare reversi estis ? "
        },
        {
            "chapter": 1,
            "verse": 6,
            "name": "2 Kings 1:6",
            "text": "At illi responderunt ei : Vir occurrit nobis, et dixit ad nos : Ite, et revertimini ad regem qui misit vos, et dicetis ei : Hæc dicit Dominus : Numquid quia non erat Deus in Israël, mittis ut consulatur Beelzebub deus Accaron ? idcirco de lectulo, super quem ascendisti, non descendes, sed morte morieris. "
        },
        {
            "chapter": 1,
            "verse": 7,
            "name": "2 Kings 1:7",
            "text": "Qui dixit eis : Cujus figuræ et habitus est vir ille, qui occurrit vobis, et locutus est verba hæc ? "
        },
        {
            "chapter": 1,
            "verse": 8,
            "name": "2 Kings 1:8",
            "text": "At illi dixerunt : Vir pilosus, et zona pellicea accinctus renibus. Qui ait : Elias Thesbites est.  "
        },
        {
            "chapter": 1,
            "verse": 9,
            "name": "2 Kings 1:9",
            "text": " Misitque ad eum quinquagenarium principem, et quinquaginta qui erant sub eo. Qui ascendit ad eum : sedentique in vertice montis, ait : Homo Dei, rex præcepit ut descendas. "
        },
        {
            "chapter": 1,
            "verse": 10,
            "name": "2 Kings 1:10",
            "text": "Respondensque Elias, dixit quinquagenario : Si homo Dei sum, descendat ignis de cælo, et devoret te, et quinquaginta tuos. Descendit itaque ignis de cælo, et devoravit eum, et quinquaginta qui erant cum eo. "
        },
        {
            "chapter": 1,
            "verse": 11,
            "name": "2 Kings 1:11",
            "text": "Rursumque misit ad eum principem quinquagenarium alterum, et quinquaginta cum eo. Qui locutus est illi : Homo Dei, hæc dicit rex : Festina, descende. "
        },
        {
            "chapter": 1,
            "verse": 12,
            "name": "2 Kings 1:12",
            "text": "Respondens Elias, ait : Si homo Dei ego sum, descendat ignis de cælo, et devoret te, et quinquaginta tuos. Descendit ergo ignis de cælo, et devoravit illum, et quinquaginta ejus. "
        },
        {
            "chapter": 1,
            "verse": 13,
            "name": "2 Kings 1:13",
            "text": "Iterum misit principem quinquagenarium tertium, et quinquaginta qui erant cum eo. Qui cum venisset, curvavit genua contra Eliam, et precatus est eum, et ait : Homo Dei, noli despicere animam meam, et animas servorum tuorum qui mecum sunt. "
        },
        {
            "chapter": 1,
            "verse": 14,
            "name": "2 Kings 1:14",
            "text": "Ecce descendit ignis de cælo, et devoravit duos principes quinquagenarios primos, et quinquagenos qui cum eis erant : sed nunc obsecro ut miserearis animæ meæ. "
        },
        {
            "chapter": 1,
            "verse": 15,
            "name": "2 Kings 1:15",
            "text": "Locutus est autem angelus Domini ad Eliam, dicens : Descende cum eo : ne timeas. Surrexit igitur, et descendit cum eo ad regem, "
        },
        {
            "chapter": 1,
            "verse": 16,
            "name": "2 Kings 1:16",
            "text": "et locutus est ei : Hæc dicit Dominus : Quia misisti nuntios ad consulendum Beelzebub deum Accaron, quasi non esset Deus in Israël a quo posses interrogare sermonem, ideo de lectulo super quem ascendisti, non descendes, sed morte morieris. "
        },
        {
            "chapter": 1,
            "verse": 17,
            "name": "2 Kings 1:17",
            "text": "Mortuus est ergo juxta sermonem Domini quem locutus est Elias, et regnavit Joram frater ejus pro eo, anno secundo Joram filii Josaphat regis Judæ : non enim habebat filium. "
        },
        {
            "chapter": 1,
            "verse": 18,
            "name": "2 Kings 1:18",
            "text": "Reliqua autem verborum Ochoziæ quæ operatus est, nonne hæc scripta sunt in libro sermonum dierum regum Israël ?   "
        }
    ]
}