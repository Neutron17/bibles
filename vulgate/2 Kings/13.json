{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 12,
    "book_name": "2 Kings",
    "chapter": 13,
    "name": "2 Kings 13",
    "verses": [
        {
            "chapter": 13,
            "verse": 1,
            "name": "2 Kings 13:1",
            "text": "Anno vigesimo tertio Joas filii Ochoziæ regis Juda, regnavit Joachaz filius Jehu super Israël in Samaria decem et septem annis. "
        },
        {
            "chapter": 13,
            "verse": 2,
            "name": "2 Kings 13:2",
            "text": "Et fecit malum coram Domino, secutusque est peccata Jeroboam filii Nabat, qui peccare fecit Israël, et non declinavit ab eis. "
        },
        {
            "chapter": 13,
            "verse": 3,
            "name": "2 Kings 13:3",
            "text": "Iratusque est furor Domini contra Israël, et tradidit eos in manu Hazaël regis Syriæ, et in manu Benadad filii Hazaël, cunctis diebus. "
        },
        {
            "chapter": 13,
            "verse": 4,
            "name": "2 Kings 13:4",
            "text": "Deprecatus est autem Joachaz faciem Domini, et audivit eum Dominus : vidit enim angustiam Israël, quia attriverat eos rex Syriæ : "
        },
        {
            "chapter": 13,
            "verse": 5,
            "name": "2 Kings 13:5",
            "text": "et dedit Dominus salvatorem Israëli, et liberatus est de manu regis Syriæ : habitaveruntque filii Israël in tabernaculis suis sicut heri et nudiustertius. "
        },
        {
            "chapter": 13,
            "verse": 6,
            "name": "2 Kings 13:6",
            "text": "Verumtamen non recesserunt a peccatis domus Jeroboam, qui peccare fecit Israël, sed in ipsis ambulaverunt : siquidem et lucus permansit in Samaria. "
        },
        {
            "chapter": 13,
            "verse": 7,
            "name": "2 Kings 13:7",
            "text": "Et non sunt derelicti Joachaz de populo nisi quinquaginta equites, et decem currus, et decem millia peditum : interfecerat enim eos rex Syriæ, et redegerat quasi pulverem in tritura areæ. "
        },
        {
            "chapter": 13,
            "verse": 8,
            "name": "2 Kings 13:8",
            "text": "Reliqua autem sermonum Joachaz, et universa quæ fecit, et fortitudo ejus, nonne hæc scripta sunt in libro sermonum dierum regum Israël ? "
        },
        {
            "chapter": 13,
            "verse": 9,
            "name": "2 Kings 13:9",
            "text": "Dormivitque Joachaz cum patribus suis, et sepelierunt eum in Samaria : regnavitque Joas filius ejus pro eo. "
        },
        {
            "chapter": 13,
            "verse": 10,
            "name": "2 Kings 13:10",
            "text": "Anno trigesimo septimo Joas regis Juda, regnavit Joas filius Joachaz super Israël in Samaria sedecim annis. "
        },
        {
            "chapter": 13,
            "verse": 11,
            "name": "2 Kings 13:11",
            "text": "Et fecit quod malum est in conspectu Domini : non declinavit ab omnibus peccatis Jeroboam filii Nabat, qui peccare fecit Israël, sed in ipsis ambulavit. "
        },
        {
            "chapter": 13,
            "verse": 12,
            "name": "2 Kings 13:12",
            "text": "Reliqua autem sermonum Joas, et universa quæ fecit, et fortitudo ejus, quomodo pugnaverit contra Amasiam regem Juda, nonne hæc scripta sunt in libro sermonum dierum regum Israël ? "
        },
        {
            "chapter": 13,
            "verse": 13,
            "name": "2 Kings 13:13",
            "text": "Et dormivit Joas cum patribus suis : Jeroboam autem sedit super solium ejus. Porro Joas sepultus est in Samaria cum regibus Israël.  "
        },
        {
            "chapter": 13,
            "verse": 14,
            "name": "2 Kings 13:14",
            "text": " Eliseus autem ægrotabat infirmitate, qua et mortuus est : descenditque ad eum Joas rex Israël, et flebat coram eo, dicebatque : Pater mi, pater mi, currus Israël et auriga ejus. "
        },
        {
            "chapter": 13,
            "verse": 15,
            "name": "2 Kings 13:15",
            "text": "Et ait illi Eliseus : Affer arcum et sagittas. Cumque attulisset ad eum arcum et sagittas, "
        },
        {
            "chapter": 13,
            "verse": 16,
            "name": "2 Kings 13:16",
            "text": "dixit ad regem Israël : Pone manum tuam super arcum. Et cum posuisset ille manum suam, superposuit Eliseus manus suas manibus regis, "
        },
        {
            "chapter": 13,
            "verse": 17,
            "name": "2 Kings 13:17",
            "text": "et ait : Aperi fenestram orientalem. Cumque aperuisset, dixit Eliseus : Jace sagittam. Et jecit. Et ait Eliseus : Sagitta salutis Domini, et sagitta salutis contra Syriam : percutiesque Syriam in Aphec, donec consumas eam. "
        },
        {
            "chapter": 13,
            "verse": 18,
            "name": "2 Kings 13:18",
            "text": "Et ait : Tolle sagittas. Qui cum tulisset, rursum dixit ei : Percute jaculo terram. Et cum percussisset tribus vicibus, et stetisset, "
        },
        {
            "chapter": 13,
            "verse": 19,
            "name": "2 Kings 13:19",
            "text": "iratus est vir Dei contra eum, et ait : Si percussisses quinquies, aut sexies, sive septies, percussisses Syriam usque ad consumptionem : nunc autem tribus vicibus percuties eam. "
        },
        {
            "chapter": 13,
            "verse": 20,
            "name": "2 Kings 13:20",
            "text": "Mortuus est ergo Eliseus, et sepelierunt eum. Latrunculi autem de Moab venerunt in terram in ipso anno. "
        },
        {
            "chapter": 13,
            "verse": 21,
            "name": "2 Kings 13:21",
            "text": "Quidam autem sepelientes hominem, viderunt latrunculos, et projecerunt cadaver in sepulchro Elisei. Quod cum tetigisset ossa Elisei, revixit homo, et stetit super pedes suos.  "
        },
        {
            "chapter": 13,
            "verse": 22,
            "name": "2 Kings 13:22",
            "text": " Igitur Hazaël rex Syriæ afflixit Israël cunctis diebus Joachaz : "
        },
        {
            "chapter": 13,
            "verse": 23,
            "name": "2 Kings 13:23",
            "text": "et misertus est Dominus eorum, et reversus est ad eos propter pactum suum, quod habebat cum Abraham, et Isaac, et Jacob : et noluit disperdere eos, neque projicere penitus usque in præsens tempus. "
        },
        {
            "chapter": 13,
            "verse": 24,
            "name": "2 Kings 13:24",
            "text": "Mortuus est autem Hazaël rex Syriæ, et regnavit Benadad filius ejus pro eo. "
        },
        {
            "chapter": 13,
            "verse": 25,
            "name": "2 Kings 13:25",
            "text": "Porro Joas filius Joachaz tulit urbes de manu Benadad filii Hazaël, quas tulerat de manu Joachaz patris sui jure prælii : tribus vicibus percussit eum Joas, et reddidit civitates Israël.   "
        }
    ]
}