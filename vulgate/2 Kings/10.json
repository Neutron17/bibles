{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 12,
    "book_name": "2 Kings",
    "chapter": 10,
    "name": "2 Kings 10",
    "verses": [
        {
            "chapter": 10,
            "verse": 1,
            "name": "2 Kings 10:1",
            "text": "Erant autem Achab septuaginta filii in Samaria : scripsit ergo Jehu litteras, et misit in Samariam, ad optimates civitatis, et ad majores natu, et ad nutritios Achab, dicens : "
        },
        {
            "chapter": 10,
            "verse": 2,
            "name": "2 Kings 10:2",
            "text": "Statim ut acceperitis litteras has, qui habetis filios domini vestri, et currus, et equos, et civitates firmas, et arma, "
        },
        {
            "chapter": 10,
            "verse": 3,
            "name": "2 Kings 10:3",
            "text": "eligite meliorem, et eum qui vobis placuerit de filiis domini vestri, et eum ponite super solium patris sui, et pugnate pro domo domini vestri. "
        },
        {
            "chapter": 10,
            "verse": 4,
            "name": "2 Kings 10:4",
            "text": "Timuerunt illi vehementer, et dixerunt : Ecce duo reges non potuerunt stare coram eo, et quomodo nos valebimus resistere ? "
        },
        {
            "chapter": 10,
            "verse": 5,
            "name": "2 Kings 10:5",
            "text": "Miserunt ergo præpositi domus, et præfecti civitatis, et majores natu, et nutritii, ad Jehu, dicentes : Servi tui sumus : quæcumque jusseris faciemus, nec constituemus nobis regem : quæcumque tibi placent, fac. "
        },
        {
            "chapter": 10,
            "verse": 6,
            "name": "2 Kings 10:6",
            "text": "Rescripsit autem eis litteras secundo, dicens : Si mei estis, et obeditis mihi, tollite capita filiorum domini vestri, et venite ad me hac eadem hora cras in Jezrahel. Porro filii regis, septuaginta viri, apud optimates civitates nutriebantur. "
        },
        {
            "chapter": 10,
            "verse": 7,
            "name": "2 Kings 10:7",
            "text": "Cumque venissent litteras ad eos, tulerunt filios regis, et occiderunt septuaginta viros, et posuerunt capita eorum in cophinis, et miserunt ad eum in Jezrahel. "
        },
        {
            "chapter": 10,
            "verse": 8,
            "name": "2 Kings 10:8",
            "text": "Venit autem nuntius, et indicavit ei, dicens : Attulerunt capita filiorum regis. Qui respondit : Ponite ea ad duos acervos juxta introitum portæ usque mane. "
        },
        {
            "chapter": 10,
            "verse": 9,
            "name": "2 Kings 10:9",
            "text": "Cumque diluxisset, egressus est, et stans dixit ad omnem populum : Justi estis : si ego conjuravi contra dominum meum et interfeci eum, quis percussit omnes hos ? "
        },
        {
            "chapter": 10,
            "verse": 10,
            "name": "2 Kings 10:10",
            "text": "videte ergo nunc quoniam non cecidit de sermonibus Domini in terram, quos locutus est Dominus super domum Achab : et Dominus fecit quod locutus est in manu servi sui Eliæ. "
        },
        {
            "chapter": 10,
            "verse": 11,
            "name": "2 Kings 10:11",
            "text": "Percussit igitur Jehu omnes qui reliqui erant de domo Achab in Jezrahel, et universos optimates ejus, et notos, et sacerdotes, donec non remanerent ex eo reliquiæ.  "
        },
        {
            "chapter": 10,
            "verse": 12,
            "name": "2 Kings 10:12",
            "text": " Et surrexit, et venit in Samariam : cumque venisset ad Cameram pastorum in via, "
        },
        {
            "chapter": 10,
            "verse": 13,
            "name": "2 Kings 10:13",
            "text": "invenit fratres Ochoziæ regis Juda : dixitque ad eos : Quinam estis vos ? Qui responderunt : Fratres Ochoziæ sumus, et descendimus ad salutandos filios regis, et filios reginæ. "
        },
        {
            "chapter": 10,
            "verse": 14,
            "name": "2 Kings 10:14",
            "text": "Qui ait : Comprehendite eos vivos. Quos cum comprehendissent vivos, jugulaverunt eos in cisterna juxta Cameram, quadraginta duos viros : et non reliquit ex eis quemquam. "
        },
        {
            "chapter": 10,
            "verse": 15,
            "name": "2 Kings 10:15",
            "text": "Cumque abiisset inde, invenit Jonadab filium Rechab in occursum sibi, et benedixit ei. Et ait ad eum : Numquid est cor tuum rectum, sicut cor meum cum corde tuo ? Et ait Jonadab : Est. Si est, inquit, da manum tuam. Qui dedit ei manum suam. At ille levavit eum ad se in currum : "
        },
        {
            "chapter": 10,
            "verse": 16,
            "name": "2 Kings 10:16",
            "text": "dixitque ad eum : Veni mecum, et vide zelum meum pro Domino. Et impositum in curru suo "
        },
        {
            "chapter": 10,
            "verse": 17,
            "name": "2 Kings 10:17",
            "text": "duxit in Samariam. Et percussit omnes qui reliqui fuerant de Achab in Samaria usque ad unum, juxta verbum Domini quod locutus est per Eliam.  "
        },
        {
            "chapter": 10,
            "verse": 18,
            "name": "2 Kings 10:18",
            "text": " Congregavit ergo Jehu omnem populum, et dixit ad eos : Achab coluit Baal parum, ego autem colam eum amplius. "
        },
        {
            "chapter": 10,
            "verse": 19,
            "name": "2 Kings 10:19",
            "text": "Nunc igitur omnes prophetas Baal, et universos servos ejus, et cunctos sacerdotes ipsius vocate ad me : nullus sit qui non veniat : sacrificium enim grande est mihi Baal : quicumque defuerit, non vivet. Porro Jehu faciebat hoc insidiose, ut disperderet cultores Baal. "
        },
        {
            "chapter": 10,
            "verse": 20,
            "name": "2 Kings 10:20",
            "text": "Et dixit : Sanctificate diem solemnem Baal. Vocavitque, "
        },
        {
            "chapter": 10,
            "verse": 21,
            "name": "2 Kings 10:21",
            "text": "et misit in universos terminos Israël, et venerunt cuncti servi Baal : non fuit residuus ne unus quidem qui non veniret. Et ingressi sunt templum Baal : et repleta est domus Baal, a summo usque ad summum. "
        },
        {
            "chapter": 10,
            "verse": 22,
            "name": "2 Kings 10:22",
            "text": "Dixitque his qui erant super vestes : Proferte vestimenta universis servis Baal. Et protulerunt eis vestes. "
        },
        {
            "chapter": 10,
            "verse": 23,
            "name": "2 Kings 10:23",
            "text": "Ingressusque Jehu, et Jonadab filius Rechab, templum Baal, ait cultoribus Baal : Perquirite, et videte, ne quis forte vobiscum sit de servis Domini, sed ut sint servi Baal soli. "
        },
        {
            "chapter": 10,
            "verse": 24,
            "name": "2 Kings 10:24",
            "text": "Ingressi sunt igitur ut facerent victimas et holocausta : Jehu autem præparaverat sibi foris octoginta viros, et dixerat eis : Quicumque fugerit de hominibus his, quos ego adduxero in manus vestras, anima ejus erit pro anima illius. "
        },
        {
            "chapter": 10,
            "verse": 25,
            "name": "2 Kings 10:25",
            "text": "Factum est autem, cum completum esset holocaustum, præcepit Jehu militibus et ducibus suis : Ingredimini, et percutite eos : nullus evadat. Percusseruntque eos in ore gladii, et projecerunt milites et duces : et ierunt in civitatem templi Baal, "
        },
        {
            "chapter": 10,
            "verse": 26,
            "name": "2 Kings 10:26",
            "text": "et protulerunt statuam de fano Baal, et combusserunt, "
        },
        {
            "chapter": 10,
            "verse": 27,
            "name": "2 Kings 10:27",
            "text": "et comminuerunt eam. Destruxerunt quoque ædem Baal, et fecerunt pro ea latrinas usque in diem hanc.  "
        },
        {
            "chapter": 10,
            "verse": 28,
            "name": "2 Kings 10:28",
            "text": " Delevit itaque Jehu Baal de Israël : "
        },
        {
            "chapter": 10,
            "verse": 29,
            "name": "2 Kings 10:29",
            "text": "verumtamen a peccatis Jeroboam filii Nabat, qui peccare fecit Israël, non recessit, nec dereliquit vitulos aureos qui erant in Bethel et in Dan. "
        },
        {
            "chapter": 10,
            "verse": 30,
            "name": "2 Kings 10:30",
            "text": "Dixit autem Dominus ad Jehu : Quia studiose egisti quod rectum erat, et placebat in oculis meis, et omnia quæ erant in corde meo fecisti contra domum Achab : filii tui usque ad quartam generationem sedebunt super thronum Israël. "
        },
        {
            "chapter": 10,
            "verse": 31,
            "name": "2 Kings 10:31",
            "text": "Porro Jehu non custodivit ut ambularet in lege Domini Dei Israël in toto corde suo : non enim recessit a peccatis Jeroboam, qui peccare fecerat Israël. "
        },
        {
            "chapter": 10,
            "verse": 32,
            "name": "2 Kings 10:32",
            "text": "In diebus illis cœpit Dominus tædere super Israël : percussitque eos Hazaël in universis finibus Israël, "
        },
        {
            "chapter": 10,
            "verse": 33,
            "name": "2 Kings 10:33",
            "text": "a Jordane contra orientalem plagam, omnem terram Galaad, et Gad, et Ruben, et Manasse, ab Aroër, quæ est super torrentem Arnon, et Galaad, et Basan. "
        },
        {
            "chapter": 10,
            "verse": 34,
            "name": "2 Kings 10:34",
            "text": "Reliqua autem verborum Jehu, et universa quæ fecit, et fortitudo ejus, nonne hæc scripta sunt in libro verborum dierum regum Israël ? "
        },
        {
            "chapter": 10,
            "verse": 35,
            "name": "2 Kings 10:35",
            "text": "Et dormivit Jehu cum patribus suis, sepelieruntque eum in Samaria : et regnavit Joachaz filius ejus pro eo. "
        },
        {
            "chapter": 10,
            "verse": 36,
            "name": "2 Kings 10:36",
            "text": "Dies autem quos regnavit Jehu super Israël, viginti et octo anni sunt in Samaria.   "
        }
    ]
}