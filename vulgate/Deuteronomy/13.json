{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 5,
    "book_name": "Deuteronomy",
    "chapter": 13,
    "name": "Deuteronomy 13",
    "verses": [
        {
            "chapter": 13,
            "verse": 1,
            "name": "Deuteronomy 13:1",
            "text": "Si surrexerit in medio tui prophetes, aut qui somnium vidisse se dicat, et prædixerit signum atque portentum, "
        },
        {
            "chapter": 13,
            "verse": 2,
            "name": "Deuteronomy 13:2",
            "text": "et evenerit quod locutus est, et dixerit tibi : Eamus, et sequamur deos alienos quos ignoras, et serviamus eis : "
        },
        {
            "chapter": 13,
            "verse": 3,
            "name": "Deuteronomy 13:3",
            "text": "non audies verba prophetæ illius aut somniatoris : quia tentat vos Dominus Deus vester, ut palam fiat utrum diligatis eum an non, in toto corde, et in tota anima vestra. "
        },
        {
            "chapter": 13,
            "verse": 4,
            "name": "Deuteronomy 13:4",
            "text": "Dominum Deum vestrum sequimini, et ipsum timete, et mandata illius custodite, et audite vocem ejus : ipsi servietis, et ipsi adhærebitis. "
        },
        {
            "chapter": 13,
            "verse": 5,
            "name": "Deuteronomy 13:5",
            "text": "Propheta autem ille aut fictor somniorum interficietur : quia locutus est ut vos averteret a Domino Deo vestro, qui eduxit vos de terra Ægypti, et redemit vos de domo servitutis : ut errare te faceret de via, quam tibi præcepit Dominus Deus tuus : et auferes malum de medio tui. "
        },
        {
            "chapter": 13,
            "verse": 6,
            "name": "Deuteronomy 13:6",
            "text": "Si tibi voluerit persuadere frater tuus filius matris tuæ, aut filius tuus vel filia, sive uxor quæ est in sinu tuo, aut amicus, quem diligis ut animam tuam, clam dicens : Eamus, et serviamus diis alienis, quos ignoras tu, et patres tui, "
        },
        {
            "chapter": 13,
            "verse": 7,
            "name": "Deuteronomy 13:7",
            "text": "cunctarum in circuitu gentium, quæ juxta vel procul sunt, ab initio usque ad finem terræ, "
        },
        {
            "chapter": 13,
            "verse": 8,
            "name": "Deuteronomy 13:8",
            "text": "non acquiescas ei, nec audias, neque parcat ei oculus tuus ut miserearis et occultes eum, "
        },
        {
            "chapter": 13,
            "verse": 9,
            "name": "Deuteronomy 13:9",
            "text": "sed statim interficies : sit primum manus tua super eum, et postea omnis populus mittat manum. "
        },
        {
            "chapter": 13,
            "verse": 10,
            "name": "Deuteronomy 13:10",
            "text": "Lapidibus obrutus necabitur : quia voluit te abstrahere a Domino Deo tuo, qui eduxit te de terra Ægypti, de domo servitutis : "
        },
        {
            "chapter": 13,
            "verse": 11,
            "name": "Deuteronomy 13:11",
            "text": "ut omnis Israël audiens timeat, et nequaquam ultra faciat quippiam hujus rei simile.  "
        },
        {
            "chapter": 13,
            "verse": 12,
            "name": "Deuteronomy 13:12",
            "text": " Si audieris in una urbium tuarum, quas Dominus Deus tuus dabit tibi ad habitandum, dicentes aliquos : "
        },
        {
            "chapter": 13,
            "verse": 13,
            "name": "Deuteronomy 13:13",
            "text": "Egressi sunt filii Belial de medio tui, et averterunt habitatores urbis suæ, atque dixerunt : Eamus, et serviamus diis alienis quos ignoratis : "
        },
        {
            "chapter": 13,
            "verse": 14,
            "name": "Deuteronomy 13:14",
            "text": "quære sollicite et diligenter, rei veritate perspecta, si inveneris certum esse quod dicitur, et abominationem hanc opere perpetratam, "
        },
        {
            "chapter": 13,
            "verse": 15,
            "name": "Deuteronomy 13:15",
            "text": "statim percuties habitatores urbis illius in ore gladii, et delebis eam ac omnia quæ in illa sunt, usque ad pecora. "
        },
        {
            "chapter": 13,
            "verse": 16,
            "name": "Deuteronomy 13:16",
            "text": "Quidquid etiam supellectilis fuerit, congregabis in medio platearum ejus, et cum ipsa civitate succendes, ita ut universa consumas Domino Deo tuo, et sit tumulus sempiternus. Non ædificabitur amplius, "
        },
        {
            "chapter": 13,
            "verse": 17,
            "name": "Deuteronomy 13:17",
            "text": "et non adhærebit de illo anathemate quidquam in manu tua : ut avertatur Dominus ab ira furoris sui, et misereatur tui, multiplicetque te sicut juravit patribus tuis, "
        },
        {
            "chapter": 13,
            "verse": 18,
            "name": "Deuteronomy 13:18",
            "text": "quando audieris vocem Domini Dei tui custodiens omnia præcepta ejus, quæ ego præcipio tibi hodie, ut facias quod placitum est in conspectu Domini Dei tui.   "
        }
    ]
}