{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 5,
    "book_name": "Deuteronomy",
    "chapter": 32,
    "name": "Deuteronomy 32",
    "verses": [
        {
            "chapter": 32,
            "verse": 1,
            "name": "Deuteronomy 32:1",
            "text": "Audite, cæli, quæ loquor :  audiat terra verba oris mei. "
        },
        {
            "chapter": 32,
            "verse": 2,
            "name": "Deuteronomy 32:2",
            "text": " Concrescat ut pluvia doctrina mea,  fluat ut ros eloquium meum,  quasi imber super herbam,  et quasi stillæ super gramina. "
        },
        {
            "chapter": 32,
            "verse": 3,
            "name": "Deuteronomy 32:3",
            "text": " Quia nomen Domini invocabo :  date magnificentiam Deo nostro. "
        },
        {
            "chapter": 32,
            "verse": 4,
            "name": "Deuteronomy 32:4",
            "text": " Dei perfecta sunt opera,  et omnes viæ ejus judicia :  Deus fidelis, et absque ulla iniquitate,  justus et rectus. "
        },
        {
            "chapter": 32,
            "verse": 5,
            "name": "Deuteronomy 32:5",
            "text": " Peccaverunt ei, et non filii ejus in sordibus :  generatio prava atque perversa. "
        },
        {
            "chapter": 32,
            "verse": 6,
            "name": "Deuteronomy 32:6",
            "text": " Hæccine reddis Domino,  popule stulte et insipiens ?  numquid non ipse est pater tuus,  qui possedit te, et fecit, et creavit te ? "
        },
        {
            "chapter": 32,
            "verse": 7,
            "name": "Deuteronomy 32:7",
            "text": " Memento dierum antiquorum, cogita generationes singulas :  interroga patrem tuum,  et annuntiabit tibi :  majores tuos, et dicent tibi. "
        },
        {
            "chapter": 32,
            "verse": 8,
            "name": "Deuteronomy 32:8",
            "text": " Quando dividebat Altissimus gentes,  quando separabat filios Adam,  constituit terminos populorum  juxta numerum filiorum Israël. "
        },
        {
            "chapter": 32,
            "verse": 9,
            "name": "Deuteronomy 32:9",
            "text": " Pars autem Domini, populus ejus :  Jacob funiculus hæreditatis ejus. "
        },
        {
            "chapter": 32,
            "verse": 10,
            "name": "Deuteronomy 32:10",
            "text": " Invenit eum in terra deserta,  in loco horroris, et vastæ solitudinis :  circumduxit eum, et docuit :  et custodivit quasi pupillam oculi sui. "
        },
        {
            "chapter": 32,
            "verse": 11,
            "name": "Deuteronomy 32:11",
            "text": " Sicut aquila provocans ad volandum pullos suos,  et super eos volitans,  expandit alas suas, et assumpsit eum,  atque portavit in humeris suis. "
        },
        {
            "chapter": 32,
            "verse": 12,
            "name": "Deuteronomy 32:12",
            "text": " Dominus solus dux ejus fuit,  et non erat cum eo deus alienus : "
        },
        {
            "chapter": 32,
            "verse": 13,
            "name": "Deuteronomy 32:13",
            "text": " constituit eum super excelsam terram,  ut comederet fructus agrorum :  ut sugeret mel de petra,  oleumque de saxo durissimo ; "
        },
        {
            "chapter": 32,
            "verse": 14,
            "name": "Deuteronomy 32:14",
            "text": " butyrum de armento, et lac de ovibus  cum adipe agnorum,  et arietum filiorum Basan : et hircos  cum medulla tritici,  et sanguinem uvæ biberet meracissimum. "
        },
        {
            "chapter": 32,
            "verse": 15,
            "name": "Deuteronomy 32:15",
            "text": " Incrassatus est dilectus, et recalcitravit :  incrassatus, impinguatus, dilatatus,  dereliquit Deum factorem suum,  et recessit a Deo salutari suo. "
        },
        {
            "chapter": 32,
            "verse": 16,
            "name": "Deuteronomy 32:16",
            "text": " Provocaverunt eum in diis alienis,  et in abominationibus ad iracundiam concitaverunt. "
        },
        {
            "chapter": 32,
            "verse": 17,
            "name": "Deuteronomy 32:17",
            "text": " Immolaverunt dæmoniis et non Deo,  diis quos ignorabant :  novi recentesque venerunt,  quos non coluerunt patres eorum : "
        },
        {
            "chapter": 32,
            "verse": 18,
            "name": "Deuteronomy 32:18",
            "text": " Deum qui te genuit dereliquisti,  et oblitus es Domini creatoris tui. "
        },
        {
            "chapter": 32,
            "verse": 19,
            "name": "Deuteronomy 32:19",
            "text": " Vidit Dominus, et ad iracundiam concitatus est :  quia provocaverunt eum filii sui et filiæ. "
        },
        {
            "chapter": 32,
            "verse": 20,
            "name": "Deuteronomy 32:20",
            "text": " Et ait : Abscondam faciem meam ab eis,  et considerabo novissima eorum :  generatio enim perversa est,  et infideles filii. "
        },
        {
            "chapter": 32,
            "verse": 21,
            "name": "Deuteronomy 32:21",
            "text": " Ipsi me provocaverunt in eo qui non erat Deus,  et irritaverunt in vanitatibus suis :  et ego provocabo eos in eo qui non est populus,  et in gente stulta irritabo illos. "
        },
        {
            "chapter": 32,
            "verse": 22,
            "name": "Deuteronomy 32:22",
            "text": " Ignis succensus est in furore meo,  et ardebit usque ad inferni novissima :  devorabitque terram cum germine suo,  et montium fundamenta comburet. "
        },
        {
            "chapter": 32,
            "verse": 23,
            "name": "Deuteronomy 32:23",
            "text": " Congregabo super eos mala,  et sagittas meas complebo in eis. "
        },
        {
            "chapter": 32,
            "verse": 24,
            "name": "Deuteronomy 32:24",
            "text": " Consumentur fame,  et devorabunt eos aves morsu amarissimo :  dentes bestiarum immittam in eos,  cum furore trahentium super terram, atque serpentium. "
        },
        {
            "chapter": 32,
            "verse": 25,
            "name": "Deuteronomy 32:25",
            "text": " Foris vastabit eos gladius,  et intus pavor,  juvenem simul ac virginem,  lactentem cum homine sene. "
        },
        {
            "chapter": 32,
            "verse": 26,
            "name": "Deuteronomy 32:26",
            "text": " Dixi : Ubinam sunt ?  cessare faciam ex hominibus memoriam eorum. "
        },
        {
            "chapter": 32,
            "verse": 27,
            "name": "Deuteronomy 32:27",
            "text": " Sed propter iram inimicorum distuli :  ne forte superbirent hostes eorum,  et dicerent : Manus nostra excelsa,  et non Dominus, fecit hæc omnia. "
        },
        {
            "chapter": 32,
            "verse": 28,
            "name": "Deuteronomy 32:28",
            "text": " Gens absque consilio est,  et sine prudentia. "
        },
        {
            "chapter": 32,
            "verse": 29,
            "name": "Deuteronomy 32:29",
            "text": " Utinam saperent, et intelligerent,  ac novissima providerent. "
        },
        {
            "chapter": 32,
            "verse": 30,
            "name": "Deuteronomy 32:30",
            "text": " Quomodo persequatur unus mille,  et duo fugent decem millia ?  nonne ideo, quia Deus suus vendidit eos,  et Dominus conclusit illos ? "
        },
        {
            "chapter": 32,
            "verse": 31,
            "name": "Deuteronomy 32:31",
            "text": " Non enim est Deus noster ut dii eorum :  et inimici nostri sunt judices. "
        },
        {
            "chapter": 32,
            "verse": 32,
            "name": "Deuteronomy 32:32",
            "text": " De vinea Sodomorum, vinea eorum,  et de suburbanis Gomorrhæ :  uva eorum, uva fellis,  et botri amarissimi. "
        },
        {
            "chapter": 32,
            "verse": 33,
            "name": "Deuteronomy 32:33",
            "text": " Fel draconum vinum eorum,  et venenum aspidum insanabile. "
        },
        {
            "chapter": 32,
            "verse": 34,
            "name": "Deuteronomy 32:34",
            "text": " Nonne hæc condita sunt apud me,  et signata in thesauris meis ? "
        },
        {
            "chapter": 32,
            "verse": 35,
            "name": "Deuteronomy 32:35",
            "text": " Mea est ultio, et ego retribuam in tempore,  ut labatur pes eorum :  juxta est dies perditionis,  et adesse festinant tempora. "
        },
        {
            "chapter": 32,
            "verse": 36,
            "name": "Deuteronomy 32:36",
            "text": " Judicabit Dominus populum suum,  et in servis suis miserebitur :  videbit quod infirmata sit manus,  et clausi quoque defecerunt,  residuique consumpti sunt. "
        },
        {
            "chapter": 32,
            "verse": 37,
            "name": "Deuteronomy 32:37",
            "text": " Et dicet : Ubi sunt dii eorum,  in quibus habebant fiduciam ? "
        },
        {
            "chapter": 32,
            "verse": 38,
            "name": "Deuteronomy 32:38",
            "text": " de quorum victimis comedebant adipes,  et bibebant vinum libaminum :  surgant, et opitulentur vobis,  et in necessitate vos protegant. "
        },
        {
            "chapter": 32,
            "verse": 39,
            "name": "Deuteronomy 32:39",
            "text": " Videte quod ego sim solus,  et non sit alius deus præter me :  ego occidam, et ego vivere faciam :  percutiam, et ego sanabo,  et non est qui de manu mea possit eruere. "
        },
        {
            "chapter": 32,
            "verse": 40,
            "name": "Deuteronomy 32:40",
            "text": " Levabo ad cælum manum meam,  et dicam : Vivo ego in æternum. "
        },
        {
            "chapter": 32,
            "verse": 41,
            "name": "Deuteronomy 32:41",
            "text": " Si acuero ut fulgur gladium meum,  et arripuerit judicium manus mea :  reddam ultionem hostibus meis,  et his qui oderunt me retribuam. "
        },
        {
            "chapter": 32,
            "verse": 42,
            "name": "Deuteronomy 32:42",
            "text": " Inebriabo sagittas meas sanguine,  et gladius meus devorabit carnes ;  de cruore occisorum et de captivitate,  nudati inimicorum capitis. "
        },
        {
            "chapter": 32,
            "verse": 43,
            "name": "Deuteronomy 32:43",
            "text": " Laudate, gentes, populum ejus,  quia sanguinem servorum suorum ulciscetur :  et vindictam retribuet in hostes eorum,  et propitius erit terræ populi sui.  "
        },
        {
            "chapter": 32,
            "verse": 44,
            "name": "Deuteronomy 32:44",
            "text": " Venit ergo Moyses, et locutus est omnia verba cantici hujus in auribus populi, ipse et Josue filius Nun. "
        },
        {
            "chapter": 32,
            "verse": 45,
            "name": "Deuteronomy 32:45",
            "text": "Complevitque omnes sermones istos, loquens ad universum Israël, "
        },
        {
            "chapter": 32,
            "verse": 46,
            "name": "Deuteronomy 32:46",
            "text": "et dixit ad eos : Ponite corda vestra in omnia verba, quæ ego testificor vobis hodie : ut mandetis ea filiis vestris custodire et facere, et implere universa quæ scripta sunt legis hujus : "
        },
        {
            "chapter": 32,
            "verse": 47,
            "name": "Deuteronomy 32:47",
            "text": "quia non incassum præcepta sunt vobis, sed ut singuli in eis viverent : quæ facientes longo perseveretis tempore in terra, ad quam, Jordane transmisso, ingredimini possidendam. "
        },
        {
            "chapter": 32,
            "verse": 48,
            "name": "Deuteronomy 32:48",
            "text": "Locutusque est Dominus ad Moysen in eadem die, dicens : "
        },
        {
            "chapter": 32,
            "verse": 49,
            "name": "Deuteronomy 32:49",
            "text": "Ascende in montem istum Abarim, id est, transitum, in montem Nebo, qui est in terra Moab contra Jericho : et vide terram Chanaan, quam ego tradam filiis Israël obtinendam, et morere in monte. "
        },
        {
            "chapter": 32,
            "verse": 50,
            "name": "Deuteronomy 32:50",
            "text": "Quem conscendens jungeris populis tuis, sicut mortuus est Aaron frater tuus in monte Hor, et appositus populis suis : "
        },
        {
            "chapter": 32,
            "verse": 51,
            "name": "Deuteronomy 32:51",
            "text": "quia prævaricati estis contra me in medio filiorum Israël ad aquas contradictionis in Cades deserti Sin : et non sanctificastis me inter filios Israël. "
        },
        {
            "chapter": 32,
            "verse": 52,
            "name": "Deuteronomy 32:52",
            "text": "E contra videbis terram, et non ingredieris in eam, quam ego dabo filiis Israël.   "
        }
    ]
}