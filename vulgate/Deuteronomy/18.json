{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 5,
    "book_name": "Deuteronomy",
    "chapter": 18,
    "name": "Deuteronomy 18",
    "verses": [
        {
            "chapter": 18,
            "verse": 1,
            "name": "Deuteronomy 18:1",
            "text": "Non habebunt sacerdotes et Levitæ, et omnes qui de eadem tribu sunt, partem et hæreditatem cum reliquo Israël, quia sacrificia Domini, et oblationes ejus comedent, "
        },
        {
            "chapter": 18,
            "verse": 2,
            "name": "Deuteronomy 18:2",
            "text": "et nihil aliud accipient de possessione fratrum suorum : Dominus enim ipse est hæreditas eorum, sicut locutus est illis. "
        },
        {
            "chapter": 18,
            "verse": 3,
            "name": "Deuteronomy 18:3",
            "text": "Hoc erit judicium sacerdotum a populo, et ab his qui offerunt victimas : sive bovem, sive ovem immolaverint, dabunt sacerdoti armum ac ventriculum : "
        },
        {
            "chapter": 18,
            "verse": 4,
            "name": "Deuteronomy 18:4",
            "text": "primitias frumenti, vini, et olei, et lanarum partem ex ovium tonsione. "
        },
        {
            "chapter": 18,
            "verse": 5,
            "name": "Deuteronomy 18:5",
            "text": "Ipsum enim elegit Dominus Deus tuus de cunctis tribubus tuis, ut stet, et ministret nomini Domini, ipse, et filii ejus in sempiternum. "
        },
        {
            "chapter": 18,
            "verse": 6,
            "name": "Deuteronomy 18:6",
            "text": "Si exierit Levites ex una urbium tuarum ex omni Israël in qua habitat, et voluerit venire, desiderans locum quem elegerit Dominus, "
        },
        {
            "chapter": 18,
            "verse": 7,
            "name": "Deuteronomy 18:7",
            "text": "ministrabit in nomine Domini Dei sui, sicut omnes fratres ejus Levitæ, qui stabunt eo tempore coram Domino. "
        },
        {
            "chapter": 18,
            "verse": 8,
            "name": "Deuteronomy 18:8",
            "text": "Partem ciborum eamdem accipiet, quam et ceteri : excepto eo, quod in urbe sua ex paterna ei successione debetur.  "
        },
        {
            "chapter": 18,
            "verse": 9,
            "name": "Deuteronomy 18:9",
            "text": " Quando ingressus fueris terram, quam Dominus Deus tuus dabit tibi, cave ne imitari velis abominationes illarum gentium. "
        },
        {
            "chapter": 18,
            "verse": 10,
            "name": "Deuteronomy 18:10",
            "text": "Nec inveniatur in te qui lustret filium suum, aut filiam, ducens per ignem : aut qui ariolos sciscitetur, et observet somnia atque auguria, nec sit maleficus, "
        },
        {
            "chapter": 18,
            "verse": 11,
            "name": "Deuteronomy 18:11",
            "text": "nec incantator, nec qui pythones consulat, nec divinos, aut quærat a mortuis veritatem. "
        },
        {
            "chapter": 18,
            "verse": 12,
            "name": "Deuteronomy 18:12",
            "text": "Omnia enim hæc abominatur Dominus, et propter istiusmodi scelera delebit eos in introitu tuo. "
        },
        {
            "chapter": 18,
            "verse": 13,
            "name": "Deuteronomy 18:13",
            "text": "Perfectus eris, et absque macula cum Domino Deo tuo. "
        },
        {
            "chapter": 18,
            "verse": 14,
            "name": "Deuteronomy 18:14",
            "text": "Gentes istæ, quarum possidebis terram, augures et divinos audiunt : tu autem a Domino Deo tuo aliter institutus es. "
        },
        {
            "chapter": 18,
            "verse": 15,
            "name": "Deuteronomy 18:15",
            "text": "Prophetam de gente tua et de fratribus tuis, sicut me, suscitabit tibi Dominus Deus tuus : ipsum audies, "
        },
        {
            "chapter": 18,
            "verse": 16,
            "name": "Deuteronomy 18:16",
            "text": "ut petisti a Domino Deo tuo in Horeb, quando concio congregata est, atque dixisti : Ultra non audiam vocem Domini Dei mei, et ignem hunc maximum amplius non videbo, ne moriar. "
        },
        {
            "chapter": 18,
            "verse": 17,
            "name": "Deuteronomy 18:17",
            "text": "Et ait Dominus mihi : Bene omnia sunt locuti. "
        },
        {
            "chapter": 18,
            "verse": 18,
            "name": "Deuteronomy 18:18",
            "text": "Prophetam suscitabo eis de medio fratrum suorum similem tui : et ponam verba mea in ore ejus, loqueturque ad eos omnia quæ præcepero illi. "
        },
        {
            "chapter": 18,
            "verse": 19,
            "name": "Deuteronomy 18:19",
            "text": "Qui autem verba ejus, quæ loquetur in nomine meo, audire noluerit, ego ultor existam. "
        },
        {
            "chapter": 18,
            "verse": 20,
            "name": "Deuteronomy 18:20",
            "text": "Propheta autem qui arrogantia depravatus voluerit loqui in nomine meo, quæ ego non præcepi illi ut diceret, aut ex nomine alienorum deorum, interficietur. "
        },
        {
            "chapter": 18,
            "verse": 21,
            "name": "Deuteronomy 18:21",
            "text": "Quod si tacita cogitatione responderis : Quomodo possum intelligere verbum, quod Dominus non est locutus ? "
        },
        {
            "chapter": 18,
            "verse": 22,
            "name": "Deuteronomy 18:22",
            "text": "hoc habebis signum : quod in nomine Domini propheta ille prædixerit, et non evenerit : hoc Dominus non est locutus, sed per tumorem animi sui propheta confinxit : et idcirco non timebis eum.   "
        }
    ]
}