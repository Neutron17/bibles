{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 5,
    "book_name": "Deuteronomy",
    "chapter": 30,
    "name": "Deuteronomy 30",
    "verses": [
        {
            "chapter": 30,
            "verse": 1,
            "name": "Deuteronomy 30:1",
            "text": "Cum ergo venerint super te omnes sermones isti, benedictio sive maledictio, quam proposui in conspectu tuo : et ductus pœnitudine cordis tui in universis gentibus, in quas disperserit te Dominus Deus tuus, "
        },
        {
            "chapter": 30,
            "verse": 2,
            "name": "Deuteronomy 30:2",
            "text": "et reversus fueris ad eum, et obedieris ejus imperiis, sicut ego hodie præcipio tibi, cum filiis tuis, in toto corde tuo, et in tota anima tua : "
        },
        {
            "chapter": 30,
            "verse": 3,
            "name": "Deuteronomy 30:3",
            "text": "reducet Dominus Deus tuus captivitatem tuam, ac miserebitur tui, et rursum congregabit te de cunctis populis, in quos te ante dispersit. "
        },
        {
            "chapter": 30,
            "verse": 4,
            "name": "Deuteronomy 30:4",
            "text": "Si ad cardines cæli fueris dissipatus, inde te retrahet Dominus Deus tuus, "
        },
        {
            "chapter": 30,
            "verse": 5,
            "name": "Deuteronomy 30:5",
            "text": "et assumet, atque introducet in terram, quam possederunt patres tui, et obtinebis eam : et benedicens tibi, majoris numeri te esse faciat quam fuerunt patres tui. "
        },
        {
            "chapter": 30,
            "verse": 6,
            "name": "Deuteronomy 30:6",
            "text": "Circumcidet Dominus Deus tuus cor tuum, et cor seminis tui, ut diligas Dominum Deum tuum in toto corde tuo, et in tota anima tua, ut possis vivere. "
        },
        {
            "chapter": 30,
            "verse": 7,
            "name": "Deuteronomy 30:7",
            "text": "Omnes autem maledictiones has convertet super inimicos tuos, et eos qui oderunt te et persequuntur. "
        },
        {
            "chapter": 30,
            "verse": 8,
            "name": "Deuteronomy 30:8",
            "text": "Tu autem reverteris, et audies vocem Domini Dei tui, faciesque universa mandata quæ ego præcipio tibi hodie : "
        },
        {
            "chapter": 30,
            "verse": 9,
            "name": "Deuteronomy 30:9",
            "text": "et abundare te faciet Dominus Deus tuus in cunctis operibus manuum tuarum, in sobole uteri tui, et in fructu jumentorum tuorum, in ubertate terræ tuæ, et in rerum omnium largitate. Revertetur enim Dominus, ut gaudeat super te in omnibus bonis, sicut gavisus est in patribus tuis : "
        },
        {
            "chapter": 30,
            "verse": 10,
            "name": "Deuteronomy 30:10",
            "text": "si tamen audieris vocem Domini Dei tui, et custodieris præcepta ejus et cæremonias, quæ in hac lege conscripta sunt : et revertaris ad Dominum Deum tuum in toto corde tuo, et in tota anima tua.  "
        },
        {
            "chapter": 30,
            "verse": 11,
            "name": "Deuteronomy 30:11",
            "text": " Mandatum hoc, quod ego præcipio tibi hodie, non supra te est, neque procul positum, "
        },
        {
            "chapter": 30,
            "verse": 12,
            "name": "Deuteronomy 30:12",
            "text": "nec in cælo situm, ut possis dicere : Quis nostrum valet ad cælum ascendere, ut deferat illud ad nos, et audiamus atque opere compleamus ? "
        },
        {
            "chapter": 30,
            "verse": 13,
            "name": "Deuteronomy 30:13",
            "text": "neque trans mare positum : ut causeris, et dicas : Quis ex nobis poterit transfretare mare, et illud ad nos usque deferre, ut possimus audire et facere quod præceptum est ? "
        },
        {
            "chapter": 30,
            "verse": 14,
            "name": "Deuteronomy 30:14",
            "text": "sed juxta te est sermo valde, in ore tuo, et in corde tuo, ut facias illum. "
        },
        {
            "chapter": 30,
            "verse": 15,
            "name": "Deuteronomy 30:15",
            "text": "Considera quod hodie proposuerim in conspectu tuo, vitam et bonum, et e contrario mortem et malum : "
        },
        {
            "chapter": 30,
            "verse": 16,
            "name": "Deuteronomy 30:16",
            "text": "ut diligas Dominum Deum tuum, et ambules in viis ejus, et custodias mandata illius ac cæremonias atque judicia : et vivas, atque multiplicet te, benedicatque tibi in terra, ad quam ingredieris possidendam. "
        },
        {
            "chapter": 30,
            "verse": 17,
            "name": "Deuteronomy 30:17",
            "text": "Si autem aversum fuerit cor tuum, et audire nolueris, atque errore deceptus adoraveris deos alienos, et servieris eis : "
        },
        {
            "chapter": 30,
            "verse": 18,
            "name": "Deuteronomy 30:18",
            "text": "prædico tibi hodie quod pereas, et parvo tempore moreris in terra, ad quam, Jordane transmisso, ingredieris possidendam. "
        },
        {
            "chapter": 30,
            "verse": 19,
            "name": "Deuteronomy 30:19",
            "text": "Testes invoco hodie cælum et terram, quod proposuerim vobis vitam et mortem, benedictionem et maledictionem. Elige ergo vitam, ut et tu vivas, et semen tuum : "
        },
        {
            "chapter": 30,
            "verse": 20,
            "name": "Deuteronomy 30:20",
            "text": "et diligas Dominum Deum tuum, atque obedias voci ejus, et illi adhæreas (ipse est enim vita tua, et longitudo dierum tuorum), ut habites in terra, pro qua juravit Dominus patribus tuis, Abraham, Isaac, et Jacob, ut daret eam illis.   "
        }
    ]
}