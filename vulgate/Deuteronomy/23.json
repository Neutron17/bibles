{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 5,
    "book_name": "Deuteronomy",
    "chapter": 23,
    "name": "Deuteronomy 23",
    "verses": [
        {
            "chapter": 23,
            "verse": 1,
            "name": "Deuteronomy 23:1",
            "text": "Non intravit eunuchus, attritis vel amputatis testiculis et abscisso veretro, ecclesiam Domini. "
        },
        {
            "chapter": 23,
            "verse": 2,
            "name": "Deuteronomy 23:2",
            "text": "Non ingredietur mamzer, hoc est, de scorto natus, in ecclesiam Domini, usque ad decimam generationem. "
        },
        {
            "chapter": 23,
            "verse": 3,
            "name": "Deuteronomy 23:3",
            "text": "Ammonites et Moabites etiam post decimam generationem non intrabunt ecclesiam Domini in æternum : "
        },
        {
            "chapter": 23,
            "verse": 4,
            "name": "Deuteronomy 23:4",
            "text": "quia noluerunt vobis occurrere cum pane et aqua in via quando egressi estis de Ægypto : et quia conduxerunt contra te Balaam filium Beor de Mesopotamia Syriæ, ut malediceret tibi : "
        },
        {
            "chapter": 23,
            "verse": 5,
            "name": "Deuteronomy 23:5",
            "text": "et noluit Dominus Deus tuus audire Balaam, vertitque maledictionem ejus in benedictionem tuam, eo quod diligeret te. "
        },
        {
            "chapter": 23,
            "verse": 6,
            "name": "Deuteronomy 23:6",
            "text": "Non facies cum eis pacem, nec quæras eis bona cunctis diebus vitæ tuæ in sempiternum. "
        },
        {
            "chapter": 23,
            "verse": 7,
            "name": "Deuteronomy 23:7",
            "text": "Non abominaberis Idumæum, quia frater tuus est : nec Ægyptium, quia advena fuisti in terra ejus. "
        },
        {
            "chapter": 23,
            "verse": 8,
            "name": "Deuteronomy 23:8",
            "text": "Qui nati fuerint ex eis, tertia generatione intrabunt in ecclesiam Domini.  "
        },
        {
            "chapter": 23,
            "verse": 9,
            "name": "Deuteronomy 23:9",
            "text": " Quando egressus fueris adversus hostes tuos in pugnam, custodies te ab omni re mala. "
        },
        {
            "chapter": 23,
            "verse": 10,
            "name": "Deuteronomy 23:10",
            "text": "Si fuerit inter vos homo, qui nocturno pollutus sit somnio, egredietur extra castra, "
        },
        {
            "chapter": 23,
            "verse": 11,
            "name": "Deuteronomy 23:11",
            "text": "et non revertetur, priusquam ad vesperam lavetur aqua : et post solis occasum regredietur in castra. "
        },
        {
            "chapter": 23,
            "verse": 12,
            "name": "Deuteronomy 23:12",
            "text": "Habebis locum extra castra, ad quem egrediaris ad requisita naturæ, "
        },
        {
            "chapter": 23,
            "verse": 13,
            "name": "Deuteronomy 23:13",
            "text": "gerens paxillum in balteo : cumque sederis, fodies per circuitum, et egesta humo operies "
        },
        {
            "chapter": 23,
            "verse": 14,
            "name": "Deuteronomy 23:14",
            "text": "quo revelatus es : Dominus enim Deus tuus ambulat in medio castrorum, ut eruat te, et tradat tibi inimicos tuos : et sint castra tua sancta, et nihil in eis appareat fœditatis, ne derelinquat te.  "
        },
        {
            "chapter": 23,
            "verse": 15,
            "name": "Deuteronomy 23:15",
            "text": " Non trades servum domino suo, qui ad te confugerit. "
        },
        {
            "chapter": 23,
            "verse": 16,
            "name": "Deuteronomy 23:16",
            "text": "Habitabit tecum in loco, qui ei placuerit, et in una urbium tuarum requiescet : ne contristes eum. "
        },
        {
            "chapter": 23,
            "verse": 17,
            "name": "Deuteronomy 23:17",
            "text": "Non erit meretrix de filiabus Israël, nec scortator de filiis Israël. "
        },
        {
            "chapter": 23,
            "verse": 18,
            "name": "Deuteronomy 23:18",
            "text": "Non offeres mercedem prostibuli, nec pretium canis in domo Domini Dei tui, quidquid illud est quod voveris : quia abominatio est utrumque apud Dominum Deum tuum. "
        },
        {
            "chapter": 23,
            "verse": 19,
            "name": "Deuteronomy 23:19",
            "text": "Non fœnerabis fratri tuo ad usuram pecuniam, nec fruges, nec quamlibet aliam rem : "
        },
        {
            "chapter": 23,
            "verse": 20,
            "name": "Deuteronomy 23:20",
            "text": "sed alieno. Fratri autem tuo absque usura id quo indiget, commodabis : ut benedicat tibi Dominus Deus tuus in omni opere tuo in terra, ad quam ingredieris possidendam. "
        },
        {
            "chapter": 23,
            "verse": 21,
            "name": "Deuteronomy 23:21",
            "text": "Cum votum voveris Domino Deo tuo, non tardabis reddere : quia requiret illud Dominus Deus tuus, et si moratus fueris, reputabitur tibi in peccatum. "
        },
        {
            "chapter": 23,
            "verse": 22,
            "name": "Deuteronomy 23:22",
            "text": "Si nolueris polliceri, absque peccato eris. "
        },
        {
            "chapter": 23,
            "verse": 23,
            "name": "Deuteronomy 23:23",
            "text": "Quod autem semel egressum est de labiis tuis, observabis, et facies sicut promisisti Domino Deo tuo, et propria voluntate et ore tuo locutus es. "
        },
        {
            "chapter": 23,
            "verse": 24,
            "name": "Deuteronomy 23:24",
            "text": "Ingressus vineam proximi tui, comede uvas, quantum tibi placuerit : foras autem ne efferas tecum. "
        },
        {
            "chapter": 23,
            "verse": 25,
            "name": "Deuteronomy 23:25",
            "text": "Si intraveris in segetem amici tui, franges spicas, et manu conteres : falce autem non metes.   "
        }
    ]
}