{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 5,
    "book_name": "Deuteronomy",
    "chapter": 22,
    "name": "Deuteronomy 22",
    "verses": [
        {
            "chapter": 22,
            "verse": 1,
            "name": "Deuteronomy 22:1",
            "text": "Non videbis bovem fratris tui, aut ovem errantem, et præteribis : sed reduces fratri tuo, "
        },
        {
            "chapter": 22,
            "verse": 2,
            "name": "Deuteronomy 22:2",
            "text": "etiamsi non est propinquus frater tuus, nec nosti eum : duces in domum tuam, et erunt apud te quamdiu quærat ea frater tuus, et recipiat. "
        },
        {
            "chapter": 22,
            "verse": 3,
            "name": "Deuteronomy 22:3",
            "text": "Similiter facies de asino, et de vestimento, et de omni re fratris tui, quæ perierit : si inveneris eam, ne negligas quasi alienam. "
        },
        {
            "chapter": 22,
            "verse": 4,
            "name": "Deuteronomy 22:4",
            "text": "Si videris asinum fratris tui aut bovem cecidisse in via, non despicies, sed sublevabis cum eo.  "
        },
        {
            "chapter": 22,
            "verse": 5,
            "name": "Deuteronomy 22:5",
            "text": " Non induetur mulier veste virili, nec vir utetur veste feminea : abominabilis enim apud Deum est qui facit hæc. "
        },
        {
            "chapter": 22,
            "verse": 6,
            "name": "Deuteronomy 22:6",
            "text": "Si ambulans per viam, in arbore vel in terra nidum avis inveneris, et matrem pullis vel ovis desuper incubantem : non tenebis eam cum filiis, "
        },
        {
            "chapter": 22,
            "verse": 7,
            "name": "Deuteronomy 22:7",
            "text": "sed abire patieris, captos tenens filios : ut bene sit tibi, et longo vivas tempore. "
        },
        {
            "chapter": 22,
            "verse": 8,
            "name": "Deuteronomy 22:8",
            "text": "Cum ædificaveris domum novam, facies murum tecti per circuitum : ne effundatur sanguis in domo tua, et sis reus labente alio, et in præceps ruente. "
        },
        {
            "chapter": 22,
            "verse": 9,
            "name": "Deuteronomy 22:9",
            "text": "Non seres vineam tuam altero semine : ne et sementis quam sevisti, et quæ nascuntur ex vinea, pariter sanctificentur. "
        },
        {
            "chapter": 22,
            "verse": 10,
            "name": "Deuteronomy 22:10",
            "text": "Non arabis in bove simul et asino. "
        },
        {
            "chapter": 22,
            "verse": 11,
            "name": "Deuteronomy 22:11",
            "text": "Non indueris vestimento, quod ex lana linoque contextum est. "
        },
        {
            "chapter": 22,
            "verse": 12,
            "name": "Deuteronomy 22:12",
            "text": "Funiculos in fimbriis facies per quatuor angulos pallii tui, quo operieris.  "
        },
        {
            "chapter": 22,
            "verse": 13,
            "name": "Deuteronomy 22:13",
            "text": " Si duxerit vir uxorem, et postea odio habuerit eam, "
        },
        {
            "chapter": 22,
            "verse": 14,
            "name": "Deuteronomy 22:14",
            "text": "quæsieritque occasiones quibus dimittat eam, objiciens ei nomen pessimum, et dixerit : Uxorem hanc accepi, et ingressus ad eam non inveni virginem : "
        },
        {
            "chapter": 22,
            "verse": 15,
            "name": "Deuteronomy 22:15",
            "text": "tollent eam pater et mater ejus, et ferent secum signa virginitatis ejus ad seniores urbis qui in porta sunt : "
        },
        {
            "chapter": 22,
            "verse": 16,
            "name": "Deuteronomy 22:16",
            "text": "et dicet pater : Filiam meam dedi huic uxorem : quam quia odit, "
        },
        {
            "chapter": 22,
            "verse": 17,
            "name": "Deuteronomy 22:17",
            "text": "imponit ei nomen pessimum, ut dicat : Non inveni filiam tuam virginem : et ecce hæc sunt signa virginitatis filiæ meæ. Expandent vestimentum coram senioribus civitatis : "
        },
        {
            "chapter": 22,
            "verse": 18,
            "name": "Deuteronomy 22:18",
            "text": "apprehendentque senes urbis illius virum, et verberabunt illum, "
        },
        {
            "chapter": 22,
            "verse": 19,
            "name": "Deuteronomy 22:19",
            "text": "condemnantes insuper centum siclis argenti, quos dabit patri puellæ, quoniam diffamavit nomen pessimum super virginem Israël : habebitque eam uxorem, et non poterit dimittere eam omnibus diebus vitæ suæ. "
        },
        {
            "chapter": 22,
            "verse": 20,
            "name": "Deuteronomy 22:20",
            "text": "Quod si verum est quod objicit, et non est in puella inventa virginitas, "
        },
        {
            "chapter": 22,
            "verse": 21,
            "name": "Deuteronomy 22:21",
            "text": "ejicient eam extra fores domus patris sui, et lapidibus obruent viri civitatis illius, et morietur : quoniam fecit nefas in Israël, ut fornicaretur in domo patris sui : et auferes malum de medio tui. "
        },
        {
            "chapter": 22,
            "verse": 22,
            "name": "Deuteronomy 22:22",
            "text": "Si dormierit vir cum uxore alterius, uterque morietur, id est, adulter et adultera : et auferes malum de Israël.  "
        },
        {
            "chapter": 22,
            "verse": 23,
            "name": "Deuteronomy 22:23",
            "text": " Si puellam virginem desponderit vir, et invenerit eam aliquis in civitate, et concubuerit cum ea, "
        },
        {
            "chapter": 22,
            "verse": 24,
            "name": "Deuteronomy 22:24",
            "text": "educes utrumque ad portam civitatis illius, et lapidibus obruentur : puella, quia non clamavit, cum esset in civitate : vir, quia humiliavit uxorem proximi sui : et auferes malum de medio tui. "
        },
        {
            "chapter": 22,
            "verse": 25,
            "name": "Deuteronomy 22:25",
            "text": "Sin autem in agro repererit vir puellam, quæ desponsata est, et apprehendens concubuerit cum ea, ipse morietur solus : "
        },
        {
            "chapter": 22,
            "verse": 26,
            "name": "Deuteronomy 22:26",
            "text": "puella nihil patietur, nec est rea mortis : quoniam sicut latro consurgit contra fratrem suum, et occidit animam ejus, ita et puella perpessa est. "
        },
        {
            "chapter": 22,
            "verse": 27,
            "name": "Deuteronomy 22:27",
            "text": "Sola erat in agro : clamavit, et nullus affuit qui liberaret eam. "
        },
        {
            "chapter": 22,
            "verse": 28,
            "name": "Deuteronomy 22:28",
            "text": "Si invenerit vir puellam virginem, quæ non habet sponsum, et apprehendens concubuerit cum illa, et res ad judicium venerit : "
        },
        {
            "chapter": 22,
            "verse": 29,
            "name": "Deuteronomy 22:29",
            "text": "dabit qui dormivit cum ea, patri puellæ quinquaginta siclos argenti, et habebit eam uxorem, quia humiliavit illam : non poterit dimittere eam cunctis diebus vitæ suæ. "
        },
        {
            "chapter": 22,
            "verse": 30,
            "name": "Deuteronomy 22:30",
            "text": "Non accipiet homo uxorem patris sui, nec revelabit operimentum ejus.   "
        }
    ]
}