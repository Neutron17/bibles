{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 5,
    "book_name": "Deuteronomy",
    "chapter": 33,
    "name": "Deuteronomy 33",
    "verses": [
        {
            "chapter": 33,
            "verse": 1,
            "name": "Deuteronomy 33:1",
            "text": "Hæc est benedictio, qua benedixit Moyses, homo Dei, filiis Israël ante mortem suam. "
        },
        {
            "chapter": 33,
            "verse": 2,
            "name": "Deuteronomy 33:2",
            "text": "Et ait :   Dominus de Sinai venit,  et de Seir ortus est nobis :  apparuit de monte Pharan,  et cum eo sanctorum millia.  In dextera ejus ignea lex. "
        },
        {
            "chapter": 33,
            "verse": 3,
            "name": "Deuteronomy 33:3",
            "text": " Dilexit populos,  omnes sancti in manu illius sunt :  et qui appropinquant pedibus ejus,  accipient de doctrina illius. "
        },
        {
            "chapter": 33,
            "verse": 4,
            "name": "Deuteronomy 33:4",
            "text": " Legem præcepit nobis Moyses,  hæreditatem multitudinis Jacob. "
        },
        {
            "chapter": 33,
            "verse": 5,
            "name": "Deuteronomy 33:5",
            "text": " Erit apud rectissimum rex,  congregatis principibus populi cum tribubus Israël. "
        },
        {
            "chapter": 33,
            "verse": 6,
            "name": "Deuteronomy 33:6",
            "text": " Vivat Ruben, et non moriatur,  et sit parvus in numero. "
        },
        {
            "chapter": 33,
            "verse": 7,
            "name": "Deuteronomy 33:7",
            "text": "Hæc est Judæ benedictio :  Audi, Domine, vocem Judæ,  et ad populum suum introduc eum :  manus ejus pugnabunt pro eo,  et adjutor illius contra adversarios ejus erit. "
        },
        {
            "chapter": 33,
            "verse": 8,
            "name": "Deuteronomy 33:8",
            "text": "Levi quoque ait :  Perfectio tua, et doctrina tua viro sancto tuo,  quem probasti in tentatione,  et judicasti ad aquas contradictionis. "
        },
        {
            "chapter": 33,
            "verse": 9,
            "name": "Deuteronomy 33:9",
            "text": " Qui dixit patri suo et matri suæ : Nescio vos :  et fratribus suis : Ignoro vos :  et nescierunt filios suos.  Hi custodierunt eloquium tuum,  et pactum tuum servaverunt. "
        },
        {
            "chapter": 33,
            "verse": 10,
            "name": "Deuteronomy 33:10",
            "text": " Judicia tua, o Jacob,  et legem tuam, o Israël :  ponent thymiama in furore tuo,  et holocaustum super altare tuum. "
        },
        {
            "chapter": 33,
            "verse": 11,
            "name": "Deuteronomy 33:11",
            "text": " Benedic, Domine, fortitudini ejus :  et opera manuum illius suscipe.  Percute dorsa inimicorum ejus :  et qui oderunt eum, non consurgant. "
        },
        {
            "chapter": 33,
            "verse": 12,
            "name": "Deuteronomy 33:12",
            "text": "Et Benjamin ait :  Amantissimus Domini habitabit confidenter in eo :  quasi in thalamo tota die morabitur,  et inter humeros illius requiescet. "
        },
        {
            "chapter": 33,
            "verse": 13,
            "name": "Deuteronomy 33:13",
            "text": "Joseph quoque ait :  De benedictione Domini terra ejus,  de pomis cæli, et rore, atque abysso subjacente. "
        },
        {
            "chapter": 33,
            "verse": 14,
            "name": "Deuteronomy 33:14",
            "text": " De pomis fructuum solis ac lunæ, "
        },
        {
            "chapter": 33,
            "verse": 15,
            "name": "Deuteronomy 33:15",
            "text": " de vertice antiquorum montium,  de pomis collium æternorum : "
        },
        {
            "chapter": 33,
            "verse": 16,
            "name": "Deuteronomy 33:16",
            "text": " et de frugibus terræ, et de plenitudine ejus.  Benedictio illius qui apparuit in rubo,  veniat super caput Joseph,  et super verticem nazaræi inter fratres suos. "
        },
        {
            "chapter": 33,
            "verse": 17,
            "name": "Deuteronomy 33:17",
            "text": " Quasi primogeniti tauri pulchritudo ejus,  cornua rhinocerotis cornua illius :  in ipsis ventilabit gentes usque ad terminos terræ.  Hæ sunt multitudines Ephraim :  et hæc millia Manasse. "
        },
        {
            "chapter": 33,
            "verse": 18,
            "name": "Deuteronomy 33:18",
            "text": "Et Zabulon ait :  Lætare, Zabulon, in exitu tuo,  et Issachar in tabernaculis tuis. "
        },
        {
            "chapter": 33,
            "verse": 19,
            "name": "Deuteronomy 33:19",
            "text": " Populos vocabunt ad montem :  ibi immolabunt victimas justitiæ.  Qui inundationem maris quasi lac sugent,  et thesauros absconditos arenarum. "
        },
        {
            "chapter": 33,
            "verse": 20,
            "name": "Deuteronomy 33:20",
            "text": "Et Gad ait :  Benedictus in latitudine Gad :  quasi leo requievit,  cepitque brachium et verticem. "
        },
        {
            "chapter": 33,
            "verse": 21,
            "name": "Deuteronomy 33:21",
            "text": " Et vidit principatum suum,  quod in parte sua doctor esset repositus :  qui fuit cum principibus populi,  et fecit justitias Domini,  et judicium suum cum Israël. "
        },
        {
            "chapter": 33,
            "verse": 22,
            "name": "Deuteronomy 33:22",
            "text": "Dan quoque ait :  Dan catulus leonis, fluet largiter de Basan. "
        },
        {
            "chapter": 33,
            "verse": 23,
            "name": "Deuteronomy 33:23",
            "text": "Et Nephthali dixit :  Nephthali abundantia perfruetur,  et plenus erit benedictionibus Domini :  mare et meridiem possidebit. "
        },
        {
            "chapter": 33,
            "verse": 24,
            "name": "Deuteronomy 33:24",
            "text": "Aser quoque ait :  Benedictus in filiis Aser,  sit placens fratribus suis,  et tingat in oleo pedem suum : "
        },
        {
            "chapter": 33,
            "verse": 25,
            "name": "Deuteronomy 33:25",
            "text": " ferrum et æs calceamentum ejus.  Sicut dies juventutis tuæ, ita et senectus tua. "
        },
        {
            "chapter": 33,
            "verse": 26,
            "name": "Deuteronomy 33:26",
            "text": " Non est deus alius ut Deus rectissimi,  ascensor cæli, auxiliator tuus.  Magnificentia ejus discurrunt nubes, "
        },
        {
            "chapter": 33,
            "verse": 27,
            "name": "Deuteronomy 33:27",
            "text": " habitaculum ejus sursum,  et subter brachia sempiterna  ejiciet a facie tua inimicum,  dicetque : Conterere. "
        },
        {
            "chapter": 33,
            "verse": 28,
            "name": "Deuteronomy 33:28",
            "text": " Habitabit Israël confidenter, et solus.  Oculus Jacob in terra frumenti et vini,  cælique caligabunt rore. "
        },
        {
            "chapter": 33,
            "verse": 29,
            "name": "Deuteronomy 33:29",
            "text": " Beatus es tu, Israël :  quis similis tui, popule, qui salvaris in Domino ?  Scutum auxilii tui,  et gladius gloriæ tuæ :  negabunt te inimici tui,  et tu eorum colla calcabis.  "
        }
    ]
}