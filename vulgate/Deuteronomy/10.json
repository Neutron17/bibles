{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 5,
    "book_name": "Deuteronomy",
    "chapter": 10,
    "name": "Deuteronomy 10",
    "verses": [
        {
            "chapter": 10,
            "verse": 1,
            "name": "Deuteronomy 10:1",
            "text": "In tempore illo dixit Dominus ad me : Dola tibi duas tabulas lapideas, sicut priores fuerunt, et ascende ad me in montem : faciesque arcam ligneam, "
        },
        {
            "chapter": 10,
            "verse": 2,
            "name": "Deuteronomy 10:2",
            "text": "et scribam in tabulis verba quæ fuerunt in his qui ante confregisti : ponesque eas in arca. "
        },
        {
            "chapter": 10,
            "verse": 3,
            "name": "Deuteronomy 10:3",
            "text": "Feci igitur arcam de lignis setim. Cumque dolassem duas tabulas lapideas instar priorum, ascendi in montem, habens eas in manibus. "
        },
        {
            "chapter": 10,
            "verse": 4,
            "name": "Deuteronomy 10:4",
            "text": "Scripsitque in tabulis, juxta id quod prius scripserat, verba decem, quæ locutus est Dominus ad vos in monte de medio ignis, quando populus congregatus est : et dedit eas mihi. "
        },
        {
            "chapter": 10,
            "verse": 5,
            "name": "Deuteronomy 10:5",
            "text": "Reversusque de monte, descendi, et posui tabulas in arcam, quam feceram, quæ hucusque ibi sunt, sicut mihi præcepit Dominus. "
        },
        {
            "chapter": 10,
            "verse": 6,
            "name": "Deuteronomy 10:6",
            "text": "Filii autem Israël moverunt castra ex Beroth filiorum Jacan in Mosera, ubi Aaron mortuus ac sepultus est, pro quo sacerdotio functus est Eleazar filius ejus. "
        },
        {
            "chapter": 10,
            "verse": 7,
            "name": "Deuteronomy 10:7",
            "text": "Inde venerunt in Gadgad : de quo loco profecti, castrametati sunt in Jetebatha, in terra aquarum atque torrentium.  "
        },
        {
            "chapter": 10,
            "verse": 8,
            "name": "Deuteronomy 10:8",
            "text": " Eo tempore separavit tribum Levi, ut portaret arcam fœderis Domini, et staret coram eo in ministerio, ac benediceret in nomine illius usque in præsentem diem. "
        },
        {
            "chapter": 10,
            "verse": 9,
            "name": "Deuteronomy 10:9",
            "text": "Quam ob rem non habuit Levi partem, neque possessionem cum fratribus suis : quia ipse Dominus possessio ejus est, sicut promisit ei Dominus Deus tuus. "
        },
        {
            "chapter": 10,
            "verse": 10,
            "name": "Deuteronomy 10:10",
            "text": "Ego autem steti in monte, sicut prius, quadraginta diebus ac noctibus : exaudivitque me Dominus etiam hac vice, et te perdere noluit. "
        },
        {
            "chapter": 10,
            "verse": 11,
            "name": "Deuteronomy 10:11",
            "text": "Dixitque mihi : Vade, et præcede populum, ut ingrediatur, et possideat terram, quam juravi patribus eorum ut traderem eis.  "
        },
        {
            "chapter": 10,
            "verse": 12,
            "name": "Deuteronomy 10:12",
            "text": " Et nunc Israël, quid Dominus Deus tuus petit a te, nisi ut timeas Dominum Deum tuum, et ambules in viis ejus, et diligas eum, ac servias Domino Deo tuo in toto corde tuo, et in tota anima tua : "
        },
        {
            "chapter": 10,
            "verse": 13,
            "name": "Deuteronomy 10:13",
            "text": "custodiasque mandata Domini, et cæremonias ejus, quas ego hodie præcipio tibi, ut bene sit tibi ? "
        },
        {
            "chapter": 10,
            "verse": 14,
            "name": "Deuteronomy 10:14",
            "text": "En Domini Dei tui cælum est, et cælum cæli, terra, et omnia quæ in ea sunt : "
        },
        {
            "chapter": 10,
            "verse": 15,
            "name": "Deuteronomy 10:15",
            "text": "et tamen patribus tuis conglutinatus est Dominus, et amavit eos, elegitque semen eorum post eos, id est, vos, de cunctis gentibus, sicut hodie comprobatur. "
        },
        {
            "chapter": 10,
            "verse": 16,
            "name": "Deuteronomy 10:16",
            "text": "Circumcidite igitur præputium cordis vestri, et cervicem vestram ne induretis amplius : "
        },
        {
            "chapter": 10,
            "verse": 17,
            "name": "Deuteronomy 10:17",
            "text": "quia Dominus Deus vester ipse est Deus deorum, et Dominus dominantium, Deus magnus, et potens, et terribilis, qui personam non accipit, nec munera. "
        },
        {
            "chapter": 10,
            "verse": 18,
            "name": "Deuteronomy 10:18",
            "text": "Facit judicium pupillo et viduæ ; amat peregrinum, et dat ei victum atque vestitum. "
        },
        {
            "chapter": 10,
            "verse": 19,
            "name": "Deuteronomy 10:19",
            "text": "Et vos ergo amate peregrinos, quia et ipsi fuistis advenæ in terra Ægypti. "
        },
        {
            "chapter": 10,
            "verse": 20,
            "name": "Deuteronomy 10:20",
            "text": "Dominum Deum tuum timebis, et ei soli servies : ipsi adhærebis, jurabisque in nomine illius. "
        },
        {
            "chapter": 10,
            "verse": 21,
            "name": "Deuteronomy 10:21",
            "text": "Ipse est laus tua, et Deus tuus, qui fecit tibi hæc magnalia et terribilia, quæ viderunt oculi tui. "
        },
        {
            "chapter": 10,
            "verse": 22,
            "name": "Deuteronomy 10:22",
            "text": "In septuaginta animabus descenderunt patres tui in Ægyptum, et ecce nunc multiplicavit te Dominus Deus tuus sicut astra cæli.   "
        }
    ]
}