{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 5,
    "book_name": "Deuteronomy",
    "chapter": 2,
    "name": "Deuteronomy 2",
    "verses": [
        {
            "chapter": 2,
            "verse": 1,
            "name": "Deuteronomy 2:1",
            "text": "Profectique inde, venimus in solitudinem, quæ ducit ad mare Rubrum, sicut mihi dixerat Dominus : et circuivimus montem Seir longo tempore. "
        },
        {
            "chapter": 2,
            "verse": 2,
            "name": "Deuteronomy 2:2",
            "text": "Dixitque Dominus ad me : "
        },
        {
            "chapter": 2,
            "verse": 3,
            "name": "Deuteronomy 2:3",
            "text": "Sufficit vobis circuire montem istum : ite contra aquilonem : "
        },
        {
            "chapter": 2,
            "verse": 4,
            "name": "Deuteronomy 2:4",
            "text": "et populo præcipe, dicens : Transibitis per terminos fratrum vestrorum filiorum Esau, qui habitant in Seir, et timebunt vos. "
        },
        {
            "chapter": 2,
            "verse": 5,
            "name": "Deuteronomy 2:5",
            "text": "Videte ergo diligenter ne moveamini contra eos. Neque enim dabo vobis de terra eorum quantum potest unius pedis calcare vestigium, quia in possessionem Esau dedi montem Seir. "
        },
        {
            "chapter": 2,
            "verse": 6,
            "name": "Deuteronomy 2:6",
            "text": "Cibos emetis ab eis pecunia, et comedetis : aquam emptam haurietis, et bibetis. "
        },
        {
            "chapter": 2,
            "verse": 7,
            "name": "Deuteronomy 2:7",
            "text": "Dominus Deus tuus benedixit tibi in omni opere manuum tuarum : novit iter tuum, quomodo transieris solitudinem hanc magnam, per quadraginta annos habitans tecum Dominus Deus tuus, et nihil tibi defuit. "
        },
        {
            "chapter": 2,
            "verse": 8,
            "name": "Deuteronomy 2:8",
            "text": "Cumque transissemus fratres nostros filios Esau, qui habitabant in Seir, per viam campestrem de Elath, et de Asiongaber, venimus ad iter quod ducit in desertum Moab.  "
        },
        {
            "chapter": 2,
            "verse": 9,
            "name": "Deuteronomy 2:9",
            "text": " Dixitque Dominus ad me : Non pugnes contra Moabitas, nec ineas adversus eos prælium : non enim dabo tibi quidquam de terra eorum, quia filiis Loth tradidi Ar in possessionem. "
        },
        {
            "chapter": 2,
            "verse": 10,
            "name": "Deuteronomy 2:10",
            "text": "Emim primi fuerunt habitatores ejus, populus magnus, et validus, et tam excelsus ut de Enacim stirpe, "
        },
        {
            "chapter": 2,
            "verse": 11,
            "name": "Deuteronomy 2:11",
            "text": "quasi gigantes crederentur, et essent similes filiorum Enacim. Denique Moabitæ appellant eos Emim. "
        },
        {
            "chapter": 2,
            "verse": 12,
            "name": "Deuteronomy 2:12",
            "text": "In Seir autem prius habitaverunt Horrhæi : quibus expulsis atque deletis, habitaverunt filii Esau, sicut fecit Israël in terra possessionis suæ, quam dedit illi Dominus. "
        },
        {
            "chapter": 2,
            "verse": 13,
            "name": "Deuteronomy 2:13",
            "text": "Surgentes ergo ut transiremus torrentem Zared, venimus ad eum. "
        },
        {
            "chapter": 2,
            "verse": 14,
            "name": "Deuteronomy 2:14",
            "text": "Tempus autem, quo ambulavimus de Cadesbarne usque ad transitum torrentis Zared, triginta et octo annorum fuit : donec consumeretur omnis generatio hominum bellatorum de castris, sicut juraverat Dominus : "
        },
        {
            "chapter": 2,
            "verse": 15,
            "name": "Deuteronomy 2:15",
            "text": "cujus manus fuit adversum eos, ut interirent de castrorum medio.  "
        },
        {
            "chapter": 2,
            "verse": 16,
            "name": "Deuteronomy 2:16",
            "text": " Postquam autem universi ceciderunt pugnatores, "
        },
        {
            "chapter": 2,
            "verse": 17,
            "name": "Deuteronomy 2:17",
            "text": "locutus est Dominus ad me, dicens : "
        },
        {
            "chapter": 2,
            "verse": 18,
            "name": "Deuteronomy 2:18",
            "text": "Tu transibis hodie terminos Moab, urbem nomine Ar : "
        },
        {
            "chapter": 2,
            "verse": 19,
            "name": "Deuteronomy 2:19",
            "text": "et accedens in vicina filiorum Ammon, cave ne pugnes contra eos, nec movearis ad prælium : non enim dabo tibi de terra filiorum Ammon, quia filiis Loth dedi eam in possessionem. "
        },
        {
            "chapter": 2,
            "verse": 20,
            "name": "Deuteronomy 2:20",
            "text": "Terra gigantum reputata est : et in ipsa olim habitaverunt gigantes, quos Ammonitæ vocant Zomzommim, "
        },
        {
            "chapter": 2,
            "verse": 21,
            "name": "Deuteronomy 2:21",
            "text": "populus magnus, et multus, et proceræ longitudinis, sicut Enacim, quos delevit Dominus a facie eorum : et fecit illos habitare pro eis, "
        },
        {
            "chapter": 2,
            "verse": 22,
            "name": "Deuteronomy 2:22",
            "text": "sicut fecerat filiis Esau, qui habitant in Seir, delens Horrhæos, et terram eorum illis tradens, quam possident usque in præsens. "
        },
        {
            "chapter": 2,
            "verse": 23,
            "name": "Deuteronomy 2:23",
            "text": "Hevæos quoque, qui habitabant in Haserim usque Gazan, Cappadoces expulerunt : qui egressi de Cappadocia deleverunt eos, et habitaverunt pro illis. "
        },
        {
            "chapter": 2,
            "verse": 24,
            "name": "Deuteronomy 2:24",
            "text": "Surgite, et transite torrentem Arnon : ecce tradidi in manu tua Sehon regem Hesebon Amorrhæum, et terram ejus incipe possidere, et committe adversus eum prælium. "
        },
        {
            "chapter": 2,
            "verse": 25,
            "name": "Deuteronomy 2:25",
            "text": "Hodie incipiam mittere terrorem atque formidinem tuam in populos, qui habitant sub omni cælo : ut audito nomine tuo paveant, et in morem parturientium contremiscant, et dolore teneantur.  "
        },
        {
            "chapter": 2,
            "verse": 26,
            "name": "Deuteronomy 2:26",
            "text": " Misi ergo nuntios de solitudine Cademoth ad Sehon regem Hesebon verbis pacificis, dicens : "
        },
        {
            "chapter": 2,
            "verse": 27,
            "name": "Deuteronomy 2:27",
            "text": "Transibimus per terram tuam : publica gradiemur via ; non declinabimus neque ad dexteram, neque ad sinistram. "
        },
        {
            "chapter": 2,
            "verse": 28,
            "name": "Deuteronomy 2:28",
            "text": "Alimenta pretio vende nobis, ut vescamur : aquam pecunia tribue, et sic bibemus. Tantum est ut nobis concedas transitum, "
        },
        {
            "chapter": 2,
            "verse": 29,
            "name": "Deuteronomy 2:29",
            "text": "sicut fecerunt filii Esau, qui habitant in Seir, et Moabitæ, qui morantur in Ar : donec veniamus ad Jordanem, et transeamus ad terram, quam Dominus Deus noster daturus est nobis. "
        },
        {
            "chapter": 2,
            "verse": 30,
            "name": "Deuteronomy 2:30",
            "text": "Noluitque Sehon rex Hesebon dare nobis transitum : quia induraverat Dominus Deus tuus spiritum ejus, et obfirmaverat cor illius, ut traderetur in manus tuas, sicut nunc vides. "
        },
        {
            "chapter": 2,
            "verse": 31,
            "name": "Deuteronomy 2:31",
            "text": "Dixitque Dominus ad me : Ecce cœpi tibi tradere Sehon, et terram ejus : incipe possidere eam. "
        },
        {
            "chapter": 2,
            "verse": 32,
            "name": "Deuteronomy 2:32",
            "text": "Egressusque est Sehon obviam nobis cum omni populo suo ad prælium in Jasa. "
        },
        {
            "chapter": 2,
            "verse": 33,
            "name": "Deuteronomy 2:33",
            "text": "Et tradidit eum Dominus Deus noster nobis : percussimusque eum cum filiis suis et omni populo suo. "
        },
        {
            "chapter": 2,
            "verse": 34,
            "name": "Deuteronomy 2:34",
            "text": "Cunctasque urbes in tempore illo cepimus, interfectis habitatoribus earum, viris ac mulieribus et parvulis : non reliquimus in eis quidquam, "
        },
        {
            "chapter": 2,
            "verse": 35,
            "name": "Deuteronomy 2:35",
            "text": "absque jumentis, quæ in partem venere prædantium : et spoliis urbium, quas cepimus "
        },
        {
            "chapter": 2,
            "verse": 36,
            "name": "Deuteronomy 2:36",
            "text": "ab Aroër, quæ est super ripam torrentis Arnon, oppido quod in valle situm est, usque Galaad. Non fuit vicus et civitas, quæ nostras effugeret manus : omnes tradidit Dominus Deus noster nobis, "
        },
        {
            "chapter": 2,
            "verse": 37,
            "name": "Deuteronomy 2:37",
            "text": "absque terra filiorum Ammon, ad quam non accessimus : et cunctis quæ adjacent torrenti Jeboc, et urbibus montanis, universisque locis, a quibus nos prohibuit Dominus Deus noster.   "
        }
    ]
}