{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 5,
    "book_name": "Deuteronomy",
    "chapter": 29,
    "name": "Deuteronomy 29",
    "verses": [
        {
            "chapter": 29,
            "verse": 1,
            "name": "Deuteronomy 29:1",
            "text": "Hæc sunt verba fœderis quod præcepit Dominus Moysi ut feriret cum filiis Israël in terra Moab : præter illud fœdus, quod cum eis pepigit in Horeb.  "
        },
        {
            "chapter": 29,
            "verse": 2,
            "name": "Deuteronomy 29:2",
            "text": " Vocavitque Moyses omnem Israël, et dixit ad eos : Vos vidistis universa, quæ fecit Dominus coram vobis in terra Ægypti Pharaoni, et omnibus servis ejus, universæque terræ illius, "
        },
        {
            "chapter": 29,
            "verse": 3,
            "name": "Deuteronomy 29:3",
            "text": "tentationes magnas, quas viderunt oculi tui, signa illa, portentaque ingentia, "
        },
        {
            "chapter": 29,
            "verse": 4,
            "name": "Deuteronomy 29:4",
            "text": "et non dedit vobis Dominus cor intelligens, et oculos videntes, et aures quæ possunt audire, usque in præsentem diem. "
        },
        {
            "chapter": 29,
            "verse": 5,
            "name": "Deuteronomy 29:5",
            "text": "Adduxit vos quadraginta annis per desertum : non sunt attrita vestimenta vestra, nec calceamenta pedum vestrorum vetustate consumpta sunt. "
        },
        {
            "chapter": 29,
            "verse": 6,
            "name": "Deuteronomy 29:6",
            "text": "Panem non comedistis, vinum et siceram non bibistis : ut sciretis quia ego sum Dominus Deus vester. "
        },
        {
            "chapter": 29,
            "verse": 7,
            "name": "Deuteronomy 29:7",
            "text": "Et venistis ad hunc locum : egressusque est Sehon rex Hesebon, et Og rex Basan, occurrentes nobis ad pugnam. Et percussimus eos, "
        },
        {
            "chapter": 29,
            "verse": 8,
            "name": "Deuteronomy 29:8",
            "text": "et tulimus terram eorum, ac tradidimus possidendam Ruben et Gad, et dimidiæ tribui Manasse. "
        },
        {
            "chapter": 29,
            "verse": 9,
            "name": "Deuteronomy 29:9",
            "text": "Custodite ergo verba pacti hujus, et implete ea : ut intelligatis universa quæ facitis.  "
        },
        {
            "chapter": 29,
            "verse": 10,
            "name": "Deuteronomy 29:10",
            "text": " Vos statis hodie cuncti coram Domino Deo vestro, principes vestri, et tribus, ac majores natu, atque doctores, omnis populus Israël, "
        },
        {
            "chapter": 29,
            "verse": 11,
            "name": "Deuteronomy 29:11",
            "text": "liberi et uxores vestræ, et advena qui tecum moratur in castris, exceptis lignorum cæsoribus, et his qui comportant aquas : "
        },
        {
            "chapter": 29,
            "verse": 12,
            "name": "Deuteronomy 29:12",
            "text": "ut transeas in fœdere Domini Dei tui, et in jurejurando quod hodie Dominus Deus tuus percutit tecum : "
        },
        {
            "chapter": 29,
            "verse": 13,
            "name": "Deuteronomy 29:13",
            "text": "ut suscitet te sibi in populum, et ipse sit Deus tuus sicut locutus est tibi, et sicut juravit patribus tuis, Abraham, Isaac, et Jacob. "
        },
        {
            "chapter": 29,
            "verse": 14,
            "name": "Deuteronomy 29:14",
            "text": "Nec vobis solis ego hoc fœdus ferio, et hæc juramenta confirmo, "
        },
        {
            "chapter": 29,
            "verse": 15,
            "name": "Deuteronomy 29:15",
            "text": "sed cunctis præsentibus et absentibus. "
        },
        {
            "chapter": 29,
            "verse": 16,
            "name": "Deuteronomy 29:16",
            "text": "Vos enim nostis quomodo habitaverimus in terra Ægypti, et quomodo transierimus per medium nationum, quas transeuntes "
        },
        {
            "chapter": 29,
            "verse": 17,
            "name": "Deuteronomy 29:17",
            "text": "vidistis abominationes et sordes, id est, idola eorum, lignum et lapidem, argentum et aurum, quæ colebant.  "
        },
        {
            "chapter": 29,
            "verse": 18,
            "name": "Deuteronomy 29:18",
            "text": " Ne forte sit inter vos vir aut mulier, familia aut tribus, cujus cor aversum est hodie a Domino Deo nostro, ut vadat et serviat diis illarum gentium : et sit inter vos radix germinans fel et amaritudinem. "
        },
        {
            "chapter": 29,
            "verse": 19,
            "name": "Deuteronomy 29:19",
            "text": "Cumque audierit verba juramenti hujus, benedicat sibi in corde suo, dicens : Pax erit mihi, et ambulabo in pravitate cordis mei : et absumat ebria sitientem, "
        },
        {
            "chapter": 29,
            "verse": 20,
            "name": "Deuteronomy 29:20",
            "text": "et Dominus non ignoscat ei : sed tunc quam maxime furor ejus fumet, et zelus contra hominem illum, et sedeant super eum omnia maledicta, quæ scripta sunt in hoc volumine : et deleat Dominus nomen ejus sub cælo, "
        },
        {
            "chapter": 29,
            "verse": 21,
            "name": "Deuteronomy 29:21",
            "text": "et consumat eum in perditionem ex omnibus tribubus Israël, juxta maledictiones, quæ in libro legis hujus ac fœderis continentur.  "
        },
        {
            "chapter": 29,
            "verse": 22,
            "name": "Deuteronomy 29:22",
            "text": " Dicetque sequens generatio, et filii qui nascentur deinceps, et peregrini qui de longe venerint, videntes plagas terræ illius, et infirmitates, quibus eam afflixerit Dominus, "
        },
        {
            "chapter": 29,
            "verse": 23,
            "name": "Deuteronomy 29:23",
            "text": "sulphure, et salis ardore comburens, ita ut ultra non seratur, nec virens quippiam germinet, in exemplum subversionis Sodomæ et Gomorrhæ, Adamæ et Seboim, quas subvertit Dominus in ira et furore suo. "
        },
        {
            "chapter": 29,
            "verse": 24,
            "name": "Deuteronomy 29:24",
            "text": "Et dicent omnes gentes : Quare sic fecit Dominus terræ huic ? quæ est hæc ira furoris ejus immensa ? "
        },
        {
            "chapter": 29,
            "verse": 25,
            "name": "Deuteronomy 29:25",
            "text": "Et respondebunt : Quia dereliquerunt pactum Domini, quod pepigit cum patribus eorum, quando eduxit eos de terra Ægypti : "
        },
        {
            "chapter": 29,
            "verse": 26,
            "name": "Deuteronomy 29:26",
            "text": "et servierunt diis alienis, et adoraverunt eos, quos nesciebant, et quibus non fuerant attributi : "
        },
        {
            "chapter": 29,
            "verse": 27,
            "name": "Deuteronomy 29:27",
            "text": "idcirco iratus est furor Domini contra terram istam, ut induceret super eam omnia maledicta, quæ in hoc volumine scripta sunt : "
        },
        {
            "chapter": 29,
            "verse": 28,
            "name": "Deuteronomy 29:28",
            "text": "et ejecit eos de terra sua in ira et in furore, et in indignatione maxima, projecitque in terram alienam, sicut hodie comprobatur. "
        },
        {
            "chapter": 29,
            "verse": 29,
            "name": "Deuteronomy 29:29",
            "text": "Abscondita, Domino Deo nostro ; quæ manifesta sunt, nobis et filiis nostris usque in sempiternum, ut faciamus universa verba legis hujus.   "
        }
    ]
}