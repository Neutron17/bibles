{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 5,
    "book_name": "Deuteronomy",
    "chapter": 21,
    "name": "Deuteronomy 21",
    "verses": [
        {
            "chapter": 21,
            "verse": 1,
            "name": "Deuteronomy 21:1",
            "text": "Quando inventum fuerit in terra, quam Dominus Deus tuus daturus est tibi, hominis cadaver occisi, et ignorabitur cædis reus, "
        },
        {
            "chapter": 21,
            "verse": 2,
            "name": "Deuteronomy 21:2",
            "text": "egredientur majores natu, et judices tui, et metientur a loco cadaveris singularum per circuitum spatia civitatum : "
        },
        {
            "chapter": 21,
            "verse": 3,
            "name": "Deuteronomy 21:3",
            "text": "et quam viciniorem ceteris esse perspexerint, seniores civitatis illius tollent vitulam de armento, quæ non traxit jugum, nec terram scidit vomere, "
        },
        {
            "chapter": 21,
            "verse": 4,
            "name": "Deuteronomy 21:4",
            "text": "et ducent eam ad vallem asperam atque saxosam, quæ numquam arata est, nec sementem recepit : et cædent in ea cervices vitulæ : "
        },
        {
            "chapter": 21,
            "verse": 5,
            "name": "Deuteronomy 21:5",
            "text": "accedentque sacerdotes filii Levi, quos elegerit Dominus Deus tuus ut ministrent ei, et benedicant in nomine ejus, et ad verbum eorum omne negotium, et quidquid mundum, vel immundum est, judicetur. "
        },
        {
            "chapter": 21,
            "verse": 6,
            "name": "Deuteronomy 21:6",
            "text": "Et venient majores natu civitatis illius ad interfectum, lavabuntque manus suas super vitulam, quæ in valle percussa est, "
        },
        {
            "chapter": 21,
            "verse": 7,
            "name": "Deuteronomy 21:7",
            "text": "et dicent : Manus nostræ non effuderunt sanguinem hunc, nec oculi viderunt : "
        },
        {
            "chapter": 21,
            "verse": 8,
            "name": "Deuteronomy 21:8",
            "text": "propitius esto populo tuo Israël, quem redemisti, Domine, et ne reputes sanguinem innocentem in medio populi tui Israël. Et auferetur ab eis reatus sanguinis : "
        },
        {
            "chapter": 21,
            "verse": 9,
            "name": "Deuteronomy 21:9",
            "text": "tu autem alienus eris ab innocentis cruore, qui fusus est, cum feceris quod præcepit Dominus.  "
        },
        {
            "chapter": 21,
            "verse": 10,
            "name": "Deuteronomy 21:10",
            "text": " Si egressus fueris ad pugnam contra inimicos tuos, et tradiderit eos Dominus Deus tuus in manu tua, captivosque duxeris, "
        },
        {
            "chapter": 21,
            "verse": 11,
            "name": "Deuteronomy 21:11",
            "text": "et videris in numero captivorum mulierem pulchram, et adamaveris eam, voluerisque habere uxorem, "
        },
        {
            "chapter": 21,
            "verse": 12,
            "name": "Deuteronomy 21:12",
            "text": "introduces eam in domum tuam : quæ radet cæsariem, et circumcidet ungues, "
        },
        {
            "chapter": 21,
            "verse": 13,
            "name": "Deuteronomy 21:13",
            "text": "et deponet vestem, in qua capta est : sedensque in domo tua, flebit patrem et matrem suam uno mense : et postea intrabis ad eam, dormiesque cum illa, et erit uxor tua. "
        },
        {
            "chapter": 21,
            "verse": 14,
            "name": "Deuteronomy 21:14",
            "text": "Si autem postea non sederit animo tuo, dimittes eam liberam, nec vendere poteris pecunia, nec opprimere per potentiam : quia humiliasti eam.  "
        },
        {
            "chapter": 21,
            "verse": 15,
            "name": "Deuteronomy 21:15",
            "text": " Si habuerit homo uxores duas, unam dilectam, et alteram odiosam, genuerintque ex eo liberos, et fuerit filius odiosæ primogenitus, "
        },
        {
            "chapter": 21,
            "verse": 16,
            "name": "Deuteronomy 21:16",
            "text": "volueritque substantiam inter filios suos dividere, non poterit filium dilectæ facere primogenitum, et præferre filio odiosæ : "
        },
        {
            "chapter": 21,
            "verse": 17,
            "name": "Deuteronomy 21:17",
            "text": "sed filium odiosæ agnoscet primogenitum, dabitque ei de his quæ habuerit cuncta duplicia : iste est enim principium liberorum ejus, et huic debentur primogenita.  "
        },
        {
            "chapter": 21,
            "verse": 18,
            "name": "Deuteronomy 21:18",
            "text": " Si genuerit homo filium contumacem et protervum, qui non audiat patris aut matris imperium, et coërcitus obedire contempserit : "
        },
        {
            "chapter": 21,
            "verse": 19,
            "name": "Deuteronomy 21:19",
            "text": "apprehendent eum, et ducent ad seniores civitatis illius, et ad portam judicii, "
        },
        {
            "chapter": 21,
            "verse": 20,
            "name": "Deuteronomy 21:20",
            "text": "dicentque ad eos : Filius noster iste protervus et contumax est : monita nostra audire contemnit, comessationibus vacat, et luxuriæ atque conviviis : "
        },
        {
            "chapter": 21,
            "verse": 21,
            "name": "Deuteronomy 21:21",
            "text": "lapidibus eum obruet populus civitatis, et morietur, ut auferatis malum de medio vestri, et universus Israël audiens pertimescat.  "
        },
        {
            "chapter": 21,
            "verse": 22,
            "name": "Deuteronomy 21:22",
            "text": " Quando peccaverit homo quod morte plectendum est, et adjudicatus morti appensus fuerit in patibulo : "
        },
        {
            "chapter": 21,
            "verse": 23,
            "name": "Deuteronomy 21:23",
            "text": "non permanebit cadaver ejus in ligno, sed in eadem die sepelietur : quia maledictus a Deo est qui pendet in ligno : et nequaquam contaminabis terram tuam, quam Dominus Deus tuus dederit tibi in possessionem.   "
        }
    ]
}