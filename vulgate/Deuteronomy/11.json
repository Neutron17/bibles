{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 5,
    "book_name": "Deuteronomy",
    "chapter": 11,
    "name": "Deuteronomy 11",
    "verses": [
        {
            "chapter": 11,
            "verse": 1,
            "name": "Deuteronomy 11:1",
            "text": "Ama itaque Dominum Deum tuum, et observa præcepta ejus et cæremonias, judicia atque mandata, omni tempore. "
        },
        {
            "chapter": 11,
            "verse": 2,
            "name": "Deuteronomy 11:2",
            "text": "Cognoscite hodie quæ ignorant filii vestri, qui non viderunt disciplinam Domini Dei vestri, magnalia ejus et robustam manum, extentumque brachium, "
        },
        {
            "chapter": 11,
            "verse": 3,
            "name": "Deuteronomy 11:3",
            "text": "signa et opera quæ fecit in medio Ægypti Pharaoni regi, et universæ terræ ejus, "
        },
        {
            "chapter": 11,
            "verse": 4,
            "name": "Deuteronomy 11:4",
            "text": "omnique exercitui Ægyptiorum, et equis ac curribus : quomodo operuerint eos aquæ maris Rubri, cum vos persequerentur, et deleverit eos Dominus usque in præsentem diem : "
        },
        {
            "chapter": 11,
            "verse": 5,
            "name": "Deuteronomy 11:5",
            "text": "vobisque quæ fecerit in solitudine donec veniretis ad hunc locum : "
        },
        {
            "chapter": 11,
            "verse": 6,
            "name": "Deuteronomy 11:6",
            "text": "et Dathan atque Abiron filiis Eliab, qui fuit filius Ruben : quos aperto ore suo terra absorbuit, cum domibus et tabernaculis, et universa substantia eorum, quam habebant in medio Israël.  "
        },
        {
            "chapter": 11,
            "verse": 7,
            "name": "Deuteronomy 11:7",
            "text": " Oculi vestri viderunt opera Domini magna quæ fecit, "
        },
        {
            "chapter": 11,
            "verse": 8,
            "name": "Deuteronomy 11:8",
            "text": "ut custodiatis universa mandata illius, quæ ego hodie præcipio vobis, et possitis introire, et possidere terram, ad quam ingredimini, "
        },
        {
            "chapter": 11,
            "verse": 9,
            "name": "Deuteronomy 11:9",
            "text": "multoque in ea vivatis tempore : quam sub juramento pollicitus est Dominus patribus vestris, et semini eorum, lacte et melle manantem. "
        },
        {
            "chapter": 11,
            "verse": 10,
            "name": "Deuteronomy 11:10",
            "text": "Terra enim, ad quam ingrederis possidendam, non est sicut terra Ægypti, de qua existi, ubi jacto semine in hortorum morem aquæ ducuntur irriguæ : "
        },
        {
            "chapter": 11,
            "verse": 11,
            "name": "Deuteronomy 11:11",
            "text": "sed montuosa est et campestris, de cælo expectans pluvias, "
        },
        {
            "chapter": 11,
            "verse": 12,
            "name": "Deuteronomy 11:12",
            "text": "quam Dominus Deus tuus semper invisit, et oculi illius in ea sunt a principio anni usque ad finem ejus. "
        },
        {
            "chapter": 11,
            "verse": 13,
            "name": "Deuteronomy 11:13",
            "text": "Si ergo obedieritis mandatis meis, quæ ego hodie præcipio vobis, ut diligatis Dominum Deum vestrum, et serviatis ei in toto corde vestro, et in tota anima vestra : "
        },
        {
            "chapter": 11,
            "verse": 14,
            "name": "Deuteronomy 11:14",
            "text": "dabit pluviam terræ vestræ temporaneam et serotinam, ut colligatis frumentum, et vinum, et oleum, "
        },
        {
            "chapter": 11,
            "verse": 15,
            "name": "Deuteronomy 11:15",
            "text": "fœnumque ex agris ad pascenda jumenta, et ut ipsi comedatis ac saturemini. "
        },
        {
            "chapter": 11,
            "verse": 16,
            "name": "Deuteronomy 11:16",
            "text": "Cavete ne forte decipiatur cor vestrum, et recedatis a Domino, serviatisque diis alienis, et adoretis eos : "
        },
        {
            "chapter": 11,
            "verse": 17,
            "name": "Deuteronomy 11:17",
            "text": "iratusque Dominus claudat cælum, et pluviæ non descendant, nec terra det germen suum, pereatisque velociter de terra optima, quam Dominus daturus est vobis. "
        },
        {
            "chapter": 11,
            "verse": 18,
            "name": "Deuteronomy 11:18",
            "text": "Ponite hæc verba mea in cordibus et in animis vestris, et suspendite ea pro signo in manibus, et inter oculos vestros collocate. "
        },
        {
            "chapter": 11,
            "verse": 19,
            "name": "Deuteronomy 11:19",
            "text": "Docete filios vestros ut illa meditentur : quando sederis in domo tua, et ambulaveris in via, et accubueris atque surrexeris. "
        },
        {
            "chapter": 11,
            "verse": 20,
            "name": "Deuteronomy 11:20",
            "text": "Scribes ea super postes et januas domus tuæ, "
        },
        {
            "chapter": 11,
            "verse": 21,
            "name": "Deuteronomy 11:21",
            "text": "ut multiplicentur dies tui, et filiorum tuorum in terra, quam juravit Dominus patribus tuis, ut daret eis quamdiu cælum imminet terræ.  "
        },
        {
            "chapter": 11,
            "verse": 22,
            "name": "Deuteronomy 11:22",
            "text": " Si enim custodieritis mandata quæ ego præcipio vobis, et feceritis ea, ut diligatis Dominum Deum vestrum, et ambuletis in omnibus viis ejus, adhærentes ei, "
        },
        {
            "chapter": 11,
            "verse": 23,
            "name": "Deuteronomy 11:23",
            "text": "disperdet Dominus omnes gentes istas ante faciem vestram, et possidebitis eas, quæ majores et fortiores vobis sunt. "
        },
        {
            "chapter": 11,
            "verse": 24,
            "name": "Deuteronomy 11:24",
            "text": "Omnis locus, quem calcaverit pes vester, vester erit. A deserto, et a Libano, a flumine magno Euphrate usque ad mare occidentale erunt termini vestri. "
        },
        {
            "chapter": 11,
            "verse": 25,
            "name": "Deuteronomy 11:25",
            "text": "Nullus stabit contra vos : terrorem vestrum et formidinem dabit Dominus Deus vester super omnem terram quam calcaturi estis, sicut locutus est vobis. "
        },
        {
            "chapter": 11,
            "verse": 26,
            "name": "Deuteronomy 11:26",
            "text": "En propono in conspectu vestro hodie benedictionem et maledictionem : "
        },
        {
            "chapter": 11,
            "verse": 27,
            "name": "Deuteronomy 11:27",
            "text": "benedictionem, si obedieritis mandatis Domini Dei vestri, quæ ego hodie præcipio vobis : "
        },
        {
            "chapter": 11,
            "verse": 28,
            "name": "Deuteronomy 11:28",
            "text": "maledictionem, si non obedieritis mandatis Domini Dei vestri, sed recesseritis de via, quam ego nunc ostendo vobis, et ambulaveritis post deos alienos, quos ignoratis. "
        },
        {
            "chapter": 11,
            "verse": 29,
            "name": "Deuteronomy 11:29",
            "text": "Cum vero introduxerit te Dominus Deus tuus in terram, ad quam pergis habitandam, pones benedictionem super montem Garizim, maledictionem super montem Hebal : "
        },
        {
            "chapter": 11,
            "verse": 30,
            "name": "Deuteronomy 11:30",
            "text": "qui sunt trans Jordanem, post viam quæ vergit ad solis occubitum in terra Chananæi, qui habitat in campestribus contra Galgalam, quæ est juxta vallem tendentem et intrantem procul. "
        },
        {
            "chapter": 11,
            "verse": 31,
            "name": "Deuteronomy 11:31",
            "text": "Vos enim transibitis Jordanem, ut possideatis terram quam Dominus Deus vester daturus est vobis, ut habeatis et possideatis illam. "
        },
        {
            "chapter": 11,
            "verse": 32,
            "name": "Deuteronomy 11:32",
            "text": "Videte ergo ut impleatis cæremonias atque judicia, quæ ego hodie ponam in conspectu vestro.   "
        }
    ]
}