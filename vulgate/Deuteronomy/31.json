{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 5,
    "book_name": "Deuteronomy",
    "chapter": 31,
    "name": "Deuteronomy 31",
    "verses": [
        {
            "chapter": 31,
            "verse": 1,
            "name": "Deuteronomy 31:1",
            "text": "Abiit itaque Moyses, et locutus est omnia verba hæc ad universum Israël, "
        },
        {
            "chapter": 31,
            "verse": 2,
            "name": "Deuteronomy 31:2",
            "text": "et dixit ad eos : Centum viginti annorum sum hodie ; non possum ultra egredi et ingredi, præsertim cum et Dominus dixerit mihi : Non transibis Jordanem istum. "
        },
        {
            "chapter": 31,
            "verse": 3,
            "name": "Deuteronomy 31:3",
            "text": "Dominus ergo Deus tuus transibit ante te : ipse delebit omnes gentes has in conspectu tuo, et possidebis eas : et Josue iste transibit ante te, sicut locutus est Dominus. "
        },
        {
            "chapter": 31,
            "verse": 4,
            "name": "Deuteronomy 31:4",
            "text": "Facietque Dominus eis sicut fecit Sehon et Og regibus Amorrhæorum, et terræ eorum, delebitque eos. "
        },
        {
            "chapter": 31,
            "verse": 5,
            "name": "Deuteronomy 31:5",
            "text": "Cum ergo et hos tradiderit vobis, similiter facietis eis, sicut præcepi vobis. "
        },
        {
            "chapter": 31,
            "verse": 6,
            "name": "Deuteronomy 31:6",
            "text": "Viriliter agite, et confortamini : nolite timere, nec paveatis ad conspectum eorum : quia Dominus Deus tuus ipse est ductor tuus, et non dimittet, nec derelinquet te.  "
        },
        {
            "chapter": 31,
            "verse": 7,
            "name": "Deuteronomy 31:7",
            "text": " Vocavitque Moyses Josue, et dixit ei coram omni Israël : Confortare, et esto robustus : tu enim introduces populum istum in terram, quam daturum se patribus eorum juravit Dominus, et tu eam sorte divides. "
        },
        {
            "chapter": 31,
            "verse": 8,
            "name": "Deuteronomy 31:8",
            "text": "Et Dominus qui ductor est vester, ipse erit tecum : non dimittet, nec derelinquet te : noli timere, nec paveas.  "
        },
        {
            "chapter": 31,
            "verse": 9,
            "name": "Deuteronomy 31:9",
            "text": " Scripsit itaque Moyses legem hanc, et tradidit eam sacerdotibus filiis Levi, qui portabant arcam fœderis Domini, et cunctis senioribus Israël. "
        },
        {
            "chapter": 31,
            "verse": 10,
            "name": "Deuteronomy 31:10",
            "text": "Præcepitque eis, dicens : Post septem annos, anno remissionis, in solemnitate tabernaculorum, "
        },
        {
            "chapter": 31,
            "verse": 11,
            "name": "Deuteronomy 31:11",
            "text": "convenientibus cunctis ex Israël, ut appareant in conspectu Domini Dei tui in loco quem elegerit Dominus, leges verba legis hujus coram omni Israël, audientibus eis, "
        },
        {
            "chapter": 31,
            "verse": 12,
            "name": "Deuteronomy 31:12",
            "text": "et in unum omni populo congregato, tam viris quam mulieribus, parvulis, et advenis, qui sunt intra portas tuas : ut audientes discant, et timeant Dominum Deum vestrum, et custodiant, impleantque omnes sermones legis hujus. "
        },
        {
            "chapter": 31,
            "verse": 13,
            "name": "Deuteronomy 31:13",
            "text": "Filii quoque eorum qui nunc ignorant, ut audire possint, et timeant Dominum Deum suum cunctis diebus quibus versantur in terra, ad quam vos, Jordane transmisso, pergitis obtinendam.  "
        },
        {
            "chapter": 31,
            "verse": 14,
            "name": "Deuteronomy 31:14",
            "text": " Et ait Dominus ad Moysen : Ecce prope sunt dies mortis tuæ : voca Josue, et state in tabernaculo testimonii, ut præcipiam ei. Abierunt ergo Moyses et Josue, et steterunt in tabernaculo testimonii : "
        },
        {
            "chapter": 31,
            "verse": 15,
            "name": "Deuteronomy 31:15",
            "text": "apparuitque Dominus ibi in columna nubis, quæ stetit in introitu tabernaculi. "
        },
        {
            "chapter": 31,
            "verse": 16,
            "name": "Deuteronomy 31:16",
            "text": "Dixitque Dominus ad Moysen : Ecce tu dormies cum patribus tuis, et populus iste consurgens fornicabitur post deos alienos in terra, ad quam ingreditur ut habitet in ea : ibi derelinquet me, et irritum faciet fœdus, quod pepigi cum eo. "
        },
        {
            "chapter": 31,
            "verse": 17,
            "name": "Deuteronomy 31:17",
            "text": "Et irascetur furor meus contra eum in die illo : et derelinquam eum, et abscondam faciem meam ab eo, et erit in devorationem : invenient eum omnia mala et afflictiones, ita ut dicat in illo die : Vere quia non est Deus mecum, invenerunt me hæc mala. "
        },
        {
            "chapter": 31,
            "verse": 18,
            "name": "Deuteronomy 31:18",
            "text": "Ego autem abscondam, et celabo faciem meam in die illo propter omnia mala, quæ fecit, quia secutus est deos alienos.  "
        },
        {
            "chapter": 31,
            "verse": 19,
            "name": "Deuteronomy 31:19",
            "text": " Nunc itaque scribite vobis canticum istud, et docete filios Israël : ut memoriter teneant, et ore decantent, et sit mihi carmen istud pro testimonio inter filios Israël. "
        },
        {
            "chapter": 31,
            "verse": 20,
            "name": "Deuteronomy 31:20",
            "text": "Introducam enim eum in terram, pro qua juravi patribus ejus, lacte et melle manantem. Cumque comederint, et saturati, crassique fuerint, avertentur ad deos alienos, et servient eis : detrahentque mihi, et irritum facient pactum meum. "
        },
        {
            "chapter": 31,
            "verse": 21,
            "name": "Deuteronomy 31:21",
            "text": "Postquam invenerint eum mala multa et afflictiones, respondebit ei canticum istud pro testimonio, quod nulla delebit oblivio ex ore seminis sui. Scio enim cogitationes ejus, quæ facturus sit hodie, antequam introducam eum in terram, quam ei pollicitus sum. "
        },
        {
            "chapter": 31,
            "verse": 22,
            "name": "Deuteronomy 31:22",
            "text": "Scripsit ergo Moyses canticum, et docuit filios Israël. "
        },
        {
            "chapter": 31,
            "verse": 23,
            "name": "Deuteronomy 31:23",
            "text": "Præcepitque Dominus Josue filio Nun, et ait : Confortare, et esto robustus : tu enim introduces filios Israël in terram, quam pollicitus sum, et ego ero tecum.  "
        },
        {
            "chapter": 31,
            "verse": 24,
            "name": "Deuteronomy 31:24",
            "text": " Postquam ergo scripsit Moyses verba legis hujus in volumine, atque complevit, "
        },
        {
            "chapter": 31,
            "verse": 25,
            "name": "Deuteronomy 31:25",
            "text": "præcepit Levitis, qui portabant arcam fœderis Domini, dicens : "
        },
        {
            "chapter": 31,
            "verse": 26,
            "name": "Deuteronomy 31:26",
            "text": "Tollite librum istum, et ponite eum in latere arcæ fœderis Domini Dei vestri : ut sit ibi contra te in testimonium. "
        },
        {
            "chapter": 31,
            "verse": 27,
            "name": "Deuteronomy 31:27",
            "text": "Ego enim scio contentionem tuam, et cervicem tuam durissimam. Adhuc vivente me et ingrediente vobiscum, semper contentiose egistis contra Dominum : quanto magis cum mortuus fuero ? "
        },
        {
            "chapter": 31,
            "verse": 28,
            "name": "Deuteronomy 31:28",
            "text": "Congregate ad me omnes majores natu per tribus vestras, atque doctores, et loquar audientibus eis sermones istos, et invocabo contra eos cælum et terram. "
        },
        {
            "chapter": 31,
            "verse": 29,
            "name": "Deuteronomy 31:29",
            "text": "Novi enim quod post mortem meam inique agetis, et declinabitis cito de via, quam præcepi vobis : et occurrent vobis mala in extremo tempore, quando feceritis malum in conspectu Domini, ut irritetis eum per opera manuum vestrarum.  "
        },
        {
            "chapter": 31,
            "verse": 30,
            "name": "Deuteronomy 31:30",
            "text": " Locutus est ergo Moyses, audiente universo cœtu Israël, verba carminis hujus, et ad finem usque complevit.  "
        }
    ]
}