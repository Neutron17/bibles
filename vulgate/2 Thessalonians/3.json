{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 53,
    "book_name": "2 Thessalonians",
    "chapter": 3,
    "name": "2 Thessalonians 3",
    "verses": [
        {
            "chapter": 3,
            "verse": 1,
            "name": "2 Thessalonians 3:1",
            "text": "De cetero fratres, orate pro nobis ut sermo Dei currat, et clarificetur, sicut et apud vos : "
        },
        {
            "chapter": 3,
            "verse": 2,
            "name": "2 Thessalonians 3:2",
            "text": "et ut liberemur ab importunis, et malis hominibus : non enim omnium est fides. "
        },
        {
            "chapter": 3,
            "verse": 3,
            "name": "2 Thessalonians 3:3",
            "text": "Fidelis autem Deus est, qui confirmabit vos, et custodiet a malo. "
        },
        {
            "chapter": 3,
            "verse": 4,
            "name": "2 Thessalonians 3:4",
            "text": "Confidimus autem de vobis, in Domino, quoniam quæ præcepimus, et facitis, et facietis. "
        },
        {
            "chapter": 3,
            "verse": 5,
            "name": "2 Thessalonians 3:5",
            "text": "Dominus autem dirigat corda vestra in caritate Dei, et patientia Christi.  "
        },
        {
            "chapter": 3,
            "verse": 6,
            "name": "2 Thessalonians 3:6",
            "text": " Denuntiamus autem vobis, fratres, in nomine Domini nostri Jesu Christi, ut subtrahatis vos ab omni fratre ambulante inordinate, et non secundum traditionem, quam acceperunt a nobis. "
        },
        {
            "chapter": 3,
            "verse": 7,
            "name": "2 Thessalonians 3:7",
            "text": "Ipsi enim scitis quemadmodum oporteat imitari nos : quoniam non inquieti fuimus inter vos : "
        },
        {
            "chapter": 3,
            "verse": 8,
            "name": "2 Thessalonians 3:8",
            "text": "neque gratis panem manducavimus ab aliquo, sed in labore, et in fatigatione, nocte et die operantes, ne quem vestrum gravaremus. "
        },
        {
            "chapter": 3,
            "verse": 9,
            "name": "2 Thessalonians 3:9",
            "text": "Non quasi non habuerimus potestatem, sed ut nosmetipsos formam daremus vobis ad imitandum nos. "
        },
        {
            "chapter": 3,
            "verse": 10,
            "name": "2 Thessalonians 3:10",
            "text": "Nam et cum essemus apud vos, hoc denuntiabamus vobis : quoniam si quis non vult operari, nec manducet. "
        },
        {
            "chapter": 3,
            "verse": 11,
            "name": "2 Thessalonians 3:11",
            "text": "Audivimus enim inter vos quosdam ambulare inquiete, nihil operantes, sed curiose agentes. "
        },
        {
            "chapter": 3,
            "verse": 12,
            "name": "2 Thessalonians 3:12",
            "text": "Iis autem, qui ejusmodi sunt, denuntiemus, et obsecramus in Domino Jesu Christo, ut cum silentio operantes, suum panem manducent. "
        },
        {
            "chapter": 3,
            "verse": 13,
            "name": "2 Thessalonians 3:13",
            "text": "Vos autem, fratres, nolite deficere benefacientes. "
        },
        {
            "chapter": 3,
            "verse": 14,
            "name": "2 Thessalonians 3:14",
            "text": "Quod si quis non obedit verbo nostro per epistolam, hunc notate, et ne commisceamini cum illo ut confundatur : "
        },
        {
            "chapter": 3,
            "verse": 15,
            "name": "2 Thessalonians 3:15",
            "text": "et nolite quasi inimicum existimare, sed corripite ut fratrem. "
        },
        {
            "chapter": 3,
            "verse": 16,
            "name": "2 Thessalonians 3:16",
            "text": "Ipse autem Dominus pacis det vobis pacem sempiternam in omni loco. Dominus sit cum omnibus vobis.  "
        },
        {
            "chapter": 3,
            "verse": 17,
            "name": "2 Thessalonians 3:17",
            "text": " Salutatio, mea manu Pauli : quod est signum in omni epistola, ita scribo. "
        },
        {
            "chapter": 3,
            "verse": 18,
            "name": "2 Thessalonians 3:18",
            "text": "Gratia Domini nostri Jesu Christi cum omnibus vobis. Amen.    "
        }
    ]
}