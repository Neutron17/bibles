{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 16,
    "book_name": "Nehemiah",
    "chapter": 8,
    "name": "Nehemiah 8",
    "verses": [
        {
            "chapter": 8,
            "verse": 1,
            "name": "Nehemiah 8:1",
            "text": "Et venerat mensis septimus : filii autem Israël erant in civitatibus suis. Congregatusque est omnis populus quasi vir unus ad plateam quæ est ante portam aquarum : et dixerunt Esdræ scribæ ut afferret librum legis Moysi, quam præceperat Dominus Israëli. "
        },
        {
            "chapter": 8,
            "verse": 2,
            "name": "Nehemiah 8:2",
            "text": "Attulit ergo Esdras sacerdos legem coram multitudine virorum et mulierum, cunctisque qui poterant intelligere, in die prima mensis septimi. "
        },
        {
            "chapter": 8,
            "verse": 3,
            "name": "Nehemiah 8:3",
            "text": "Et legit in eo aperte in platea quæ erat ante portam aquarum, de mane usque ad mediam diem, in conspectu virorum et mulierum, et sapientium : et aures omnis populi erant erectæ ad librum. "
        },
        {
            "chapter": 8,
            "verse": 4,
            "name": "Nehemiah 8:4",
            "text": "Stetit autem Esdras scriba super gradum ligneum, quem fecerat ad loquendum : et steterunt juxta eum Mathathias, et Semeia, et Ania, et Uria, et Helcia, et Maasia, ad dexteram ejus : et ad sinistram, Phadaia, Misaël, et Melchia, et Hasum, et Hasbadana, Zacharia, et Mosollam. "
        },
        {
            "chapter": 8,
            "verse": 5,
            "name": "Nehemiah 8:5",
            "text": "Et aperuit Esdras librum coram omni populo : super universum quippe populum eminebat : et cum aperuisset eum, stetit omnis populus. "
        },
        {
            "chapter": 8,
            "verse": 6,
            "name": "Nehemiah 8:6",
            "text": "Et benedixit Esdras Domino Deo magno : et respondit omnis populus : Amen, amen, elevans manus suas : et incurvati sunt, et adoraverunt Deum proni in terram. "
        },
        {
            "chapter": 8,
            "verse": 7,
            "name": "Nehemiah 8:7",
            "text": "Porro Josue, et Bani, et Serebia, Jamin, Accub, Septhai, Odia, Maasia, Celita, Azarias, Jozabed, Hanan, Phalaia, Levitæ, silentium faciebant in populo ad audiendam legem : populus autem stabat in gradu suo. "
        },
        {
            "chapter": 8,
            "verse": 8,
            "name": "Nehemiah 8:8",
            "text": "Et legerunt in libro legis Dei distincte, et aperte ad intelligendum : et intellexerunt cum legeretur. "
        },
        {
            "chapter": 8,
            "verse": 9,
            "name": "Nehemiah 8:9",
            "text": "Dixit autem Nehemias (ipse est Athersatha) et Esdras sacerdos et scriba, et Levitæ interpretantes universo populo : Dies sanctificatus est Domino Deo nostro : nolite lugere, et nolite flere. Flebat enim omnis populus cum audiret verba legis. "
        },
        {
            "chapter": 8,
            "verse": 10,
            "name": "Nehemiah 8:10",
            "text": "Et dixit eis : Ite, comedite pinguia, et bibite mulsum, et mittite partes his qui non præparaverunt sibi, quia sanctus dies Domini est : et nolite contristari : gaudium etenim Domini est fortitudo nostra. "
        },
        {
            "chapter": 8,
            "verse": 11,
            "name": "Nehemiah 8:11",
            "text": "Levitæ autem silentium faciebant in omni populo, dicentes : Tacete, quia dies sanctus est, et nolite dolere. "
        },
        {
            "chapter": 8,
            "verse": 12,
            "name": "Nehemiah 8:12",
            "text": "Abiit itaque omnis populus ut comederet, et biberet, et mitteret partes, et faceret lætitiam magnam : quia intellexerant verba quæ docuerat eos. "
        },
        {
            "chapter": 8,
            "verse": 13,
            "name": "Nehemiah 8:13",
            "text": "Et in die secundo congregati sunt principes familiarum universi populi, sacerdotes et Levitæ, ad Esdram scribam, ut interpretaretur eis verba legis. "
        },
        {
            "chapter": 8,
            "verse": 14,
            "name": "Nehemiah 8:14",
            "text": "Et invenerunt scriptum in lege præcepisse Dominum in manu Moysi ut habitent filii Israël in tabernaculis in die solemni, mense septimo : "
        },
        {
            "chapter": 8,
            "verse": 15,
            "name": "Nehemiah 8:15",
            "text": "et ut prædicent, et divulgent vocem in universis urbibus suis, et in Jerusalem, dicentes : Egredimini in montem, et afferte frondes olivæ, et frondes ligni pulcherrimi, frondes myrti, et ramos palmarum, et frondes ligni nemorosi, ut fiant tabernacula, sicut scriptum est.  "
        },
        {
            "chapter": 8,
            "verse": 16,
            "name": "Nehemiah 8:16",
            "text": " Et egressus est populus, et attulerunt. Feceruntque sibi tabernacula unusquisque in domate suo : et in atriis suis, et in atriis domus Dei, et in platea portæ aquarum, et in platea portæ Ephraim. "
        },
        {
            "chapter": 8,
            "verse": 17,
            "name": "Nehemiah 8:17",
            "text": "Fecit ergo universa ecclesia eorum qui redierant de captivitate, tabernacula, et habitaverunt in tabernaculis : non enim fecerant a diebus Josue filii Nun taliter filii Israël usque ad diem illum. Et fuit lætitia magna nimis. "
        },
        {
            "chapter": 8,
            "verse": 18,
            "name": "Nehemiah 8:18",
            "text": "Legit autem in libro legis Dei per dies singulos, a die primo usque ad diem novissimum. Et fecerunt solemnitatem septem diebus, et in die octavo collectam juxta ritum.   "
        }
    ]
}