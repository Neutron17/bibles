{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 16,
    "book_name": "Nehemiah",
    "chapter": 9,
    "name": "Nehemiah 9",
    "verses": [
        {
            "chapter": 9,
            "verse": 1,
            "name": "Nehemiah 9:1",
            "text": "In die autem vigesimo quarto mensis hujus, convenerunt filii Israël in jejunio et in saccis, et humus super eos. "
        },
        {
            "chapter": 9,
            "verse": 2,
            "name": "Nehemiah 9:2",
            "text": "Et separatum est semen filiorum Israël ab omni filio alienigena : et steterunt, et confitebantur peccata sua, et iniquitates patrum suorum. "
        },
        {
            "chapter": 9,
            "verse": 3,
            "name": "Nehemiah 9:3",
            "text": "Et consurrexerunt ad standum : et legerunt in volumine legis Domini Dei sui, quater in die, et quater confitebantur, et adorabant Dominum Deum suum. "
        },
        {
            "chapter": 9,
            "verse": 4,
            "name": "Nehemiah 9:4",
            "text": "Surrexerunt autem super gradum Levitarum Josue, et Bani, et Cedmihel, Sabania, Bonni, Sarebias, Bani, et Chanani : et clamaverunt voce magna ad Dominum Deum suum. "
        },
        {
            "chapter": 9,
            "verse": 5,
            "name": "Nehemiah 9:5",
            "text": "Et dixerunt Levitæ Josue, et Cedmihel, Bonni, Hasebnia, Serebia, Odaia, Sebnia, Phathathia : Surgite, benedicite Domino Deo vestro ab æterno usque in æternum : et benedicant nomini gloriæ tuæ excelso in omni benedictione et laude. "
        },
        {
            "chapter": 9,
            "verse": 6,
            "name": "Nehemiah 9:6",
            "text": "Tu ipse, Domine, solus, tu fecisti cælum, et cælum cælorum, et omnem exercitum eorum : terram, et universa quæ in ea sunt : maria, et omnia quæ in eis sunt : et tu vivificas omnia hæc, et exercitus cæli te adorat. "
        },
        {
            "chapter": 9,
            "verse": 7,
            "name": "Nehemiah 9:7",
            "text": "Tu ipse, Domine Deus, qui elegisti Abram, et eduxisti eum de igne Chaldæorum, et posuisti nomen ejus Abraham : "
        },
        {
            "chapter": 9,
            "verse": 8,
            "name": "Nehemiah 9:8",
            "text": "et invenisti cor ejus fidele coram te, et percussisti cum eo fœdus ut dares ei terram Chananæi, Hethæi, et Amorrhæi, et Pherezæi, et Jebusæi, et Gergesæi, ut dares semini ejus : et implesti verba tua, quoniam justus es.  "
        },
        {
            "chapter": 9,
            "verse": 9,
            "name": "Nehemiah 9:9",
            "text": " Et vidisti afflictionem patrum nostrorum in Ægypto, clamoremque eorum audisti super mare Rubrum. "
        },
        {
            "chapter": 9,
            "verse": 10,
            "name": "Nehemiah 9:10",
            "text": "Et dedisti signa atque portenta in Pharaone, et in universis servis ejus, et in omni populo terræ illius : cognovisti enim quia superbe egerant contra eos : et fecisti tibi nomen, sicut et in hac die. "
        },
        {
            "chapter": 9,
            "verse": 11,
            "name": "Nehemiah 9:11",
            "text": "Et mare divisisti ante eos, et transierunt per medium maris in sicco : persecutores autem eorum projecisti in profundum, quasi lapidem in aquas validas. "
        },
        {
            "chapter": 9,
            "verse": 12,
            "name": "Nehemiah 9:12",
            "text": "Et in columna nubis ductor eorum fuisti per diem, et in columna ignis per noctem, ut appareret eis via per quam ingrediebantur. "
        },
        {
            "chapter": 9,
            "verse": 13,
            "name": "Nehemiah 9:13",
            "text": "Ad montem quoque Sinai descendisti, et locutus es cum eis de cælo, et dedisti eis judicia recta, et legem veritatis, cæremonias, et præcepta bona : "
        },
        {
            "chapter": 9,
            "verse": 14,
            "name": "Nehemiah 9:14",
            "text": "et sabbatum sanctificatum tuum ostendisti eis : et mandata, et cæremonias, et legem præcepisti eis in manu Moysi servi tui. "
        },
        {
            "chapter": 9,
            "verse": 15,
            "name": "Nehemiah 9:15",
            "text": "Panem quoque de cælo dedisti eis in fame eorum, et aquam de petra eduxisti eis sitientibus, et dixisti eis ut ingrederentur et possiderent terram, super quam levasti manum tuam ut traderes eis.  "
        },
        {
            "chapter": 9,
            "verse": 16,
            "name": "Nehemiah 9:16",
            "text": " Ipsi vero et patres nostri superbe egerunt, et induraverunt cervices suas, et non audierunt mandata tua. "
        },
        {
            "chapter": 9,
            "verse": 17,
            "name": "Nehemiah 9:17",
            "text": "Et noluerunt audire, et non sunt recordati mirabilium tuorum quæ feceras eis. Et induraverunt cervices suas, et dederunt caput ut converterentur ad servitutem suam, quasi per contentionem. Tu autem, Deus propitius, clemens, et misericors, longanimis, et multæ miserationis, non dereliquisti eos, "
        },
        {
            "chapter": 9,
            "verse": 18,
            "name": "Nehemiah 9:18",
            "text": "et quidem cum fecissent sibi vitulum conflatilem, et dixissent : Iste est deus tuus, qui eduxit te de Ægypto : feceruntque blasphemias magnas : "
        },
        {
            "chapter": 9,
            "verse": 19,
            "name": "Nehemiah 9:19",
            "text": "tu autem in misericordiis tuis multis non dimisisti eos in deserto : columna nubis non recessit ab eis per diem ut duceret eos in viam, et columna ignis per noctem ut ostenderet eis iter per quod ingrederentur. "
        },
        {
            "chapter": 9,
            "verse": 20,
            "name": "Nehemiah 9:20",
            "text": "Et spiritum tuum bonum dedisti, qui doceret eos : et manna tuum non prohibuisti ab ore eorum, et aquam dedisti eis in siti. "
        },
        {
            "chapter": 9,
            "verse": 21,
            "name": "Nehemiah 9:21",
            "text": "Quadraginta annis pavisti eos in deserto, nihilque eis defuit : vestimenta eorum non inveteraverunt, et pedes eorum non sunt attriti. "
        },
        {
            "chapter": 9,
            "verse": 22,
            "name": "Nehemiah 9:22",
            "text": "Et dedisti eis regna, et populos, et partitus es eis sortes : et possederunt terram Sehon, et terram regis Hesebon, et terram Og regis Basan. "
        },
        {
            "chapter": 9,
            "verse": 23,
            "name": "Nehemiah 9:23",
            "text": "Et multiplicasti filios eorum sicut stellas cæli, et adduxisti eos ad terram de qua dixeras patribus eorum ut ingrederentur et possiderent. "
        },
        {
            "chapter": 9,
            "verse": 24,
            "name": "Nehemiah 9:24",
            "text": "Et venerunt filii, et possederunt terram, et humiliasti coram eis habitatores terræ Chananæos, et dedisti eos in manu eorum, et reges eorum, et populos terræ, ut facerent eis sicut placebant illis. "
        },
        {
            "chapter": 9,
            "verse": 25,
            "name": "Nehemiah 9:25",
            "text": "Ceperunt itaque urbes munitas et humum pinguem, et possederunt domos plenas cunctis bonis : cisternas ab aliis fabricatas, vineas, et oliveta, et ligna pomifera multa : et comederunt, et saturati sunt, et impinguati sunt, et abundaverunt deliciis in bonitate tua magna.  "
        },
        {
            "chapter": 9,
            "verse": 26,
            "name": "Nehemiah 9:26",
            "text": " Provocaverunt autem te ad iracundiam, et recesserunt a te, et projecerunt legem tuam post terga sua : et prophetas tuos occiderunt, qui contestabantur eos ut reverterentur ad te : feceruntque blasphemias grandes. "
        },
        {
            "chapter": 9,
            "verse": 27,
            "name": "Nehemiah 9:27",
            "text": "Et dedisti eos in manu hostium suorum, et afflixerunt eos. Et in tempore tribulationis suæ clamaverunt ad te, et tu de cælo audisti, et secundum miserationes tuas multas dedisti eis salvatores, qui salvarent eos de manu hostium suorum. "
        },
        {
            "chapter": 9,
            "verse": 28,
            "name": "Nehemiah 9:28",
            "text": "Cumque requievissent, reversi sunt ut facerent malum in conspectu tuo, et dereliquisti eos in manu inimicorum suorum, et possederunt eos. Conversique sunt, et clamaverunt ad te : tu autem de cælo exaudisti, et liberasti eos in misericordiis tuis, multis temporibus. "
        },
        {
            "chapter": 9,
            "verse": 29,
            "name": "Nehemiah 9:29",
            "text": "Et contestatus es eos ut reverterentur ad legem tuam. Ipsi vero superbe egerunt, et non audierunt mandata tua, et in judiciis tuis peccaverunt, quæ faciet homo, et vivet in eis : et dederunt humerum recedentem, et cervicem suam induraverunt, nec audierunt. "
        },
        {
            "chapter": 9,
            "verse": 30,
            "name": "Nehemiah 9:30",
            "text": "Et protraxisti super eos annos multos, et contestatus es eos in spiritu tuo per manum prophetarum tuorum : et non audierunt, et tradidisti eos in manu populorum terrarum. "
        },
        {
            "chapter": 9,
            "verse": 31,
            "name": "Nehemiah 9:31",
            "text": "In misericordiis autem tuis plurimis non fecisti eos in consumptionem, nec dereliquisti eos : quoniam Deus miserationum et clemens es tu.  "
        },
        {
            "chapter": 9,
            "verse": 32,
            "name": "Nehemiah 9:32",
            "text": " Nunc itaque Deus noster magne, fortis et terribilis, custodiens pactum et misericordiam, ne avertas a facie tua omnem laborem, qui invenit nos, reges nostros, et principes nostros, et sacerdotes nostros, et prophetas nostros, et patres nostros, et omnem populum tuum a diebus regis Assur usque in diem hanc. "
        },
        {
            "chapter": 9,
            "verse": 33,
            "name": "Nehemiah 9:33",
            "text": "Et tu justus es in omnibus quæ venerunt super nos : quia veritatem fecisti, nos autem impie egimus. "
        },
        {
            "chapter": 9,
            "verse": 34,
            "name": "Nehemiah 9:34",
            "text": "Reges nostri, principes nostri, sacerdotes nostri et patres nostri non fecerunt legem tuam, et non attenderunt mandata tua, et testimonia tua quæ testificatus es in eis. "
        },
        {
            "chapter": 9,
            "verse": 35,
            "name": "Nehemiah 9:35",
            "text": "Et ipsi in regnis suis, et in bonitate tua multa quam dederas eis, et in terra latissima et pingui quam tradideras in conspectu eorum, non servierunt tibi, nec reversi sunt a studiis suis pessimis. "
        },
        {
            "chapter": 9,
            "verse": 36,
            "name": "Nehemiah 9:36",
            "text": "Ecce nos ipsi hodie servi sumus : et terra quam dedisti patribus nostris ut comederent panem ejus, et quæ bona sunt ejus, et nos ipsi servi sumus in ea. "
        },
        {
            "chapter": 9,
            "verse": 37,
            "name": "Nehemiah 9:37",
            "text": "Et fruges ejus multiplicantur regibus quos posuisti super nos propter peccata nostra : et corporibus nostris dominantur, et jumentis nostris secundum voluntatem suam : et in tribulatione magna sumus. "
        },
        {
            "chapter": 9,
            "verse": 38,
            "name": "Nehemiah 9:38",
            "text": "Super omnibus ergo his nos ipsi percutimus fœdus, et scribimus : et signant principes nostri, Levitæ nostri, et sacerdotes nostri.   "
        }
    ]
}