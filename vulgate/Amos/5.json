{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 30,
    "book_name": "Amos",
    "chapter": 5,
    "name": "Amos 5",
    "verses": [
        {
            "chapter": 5,
            "verse": 1,
            "name": "Amos 5:1",
            "text": "Audite verbum istud,  quod ego levo super vos planctum :  domus Israël cecidit,  et non adjiciet ut resurgat. "
        },
        {
            "chapter": 5,
            "verse": 2,
            "name": "Amos 5:2",
            "text": " Virgo Israël projecta est in terram suam,  non est qui suscitet eam. "
        },
        {
            "chapter": 5,
            "verse": 3,
            "name": "Amos 5:3",
            "text": " Quia hæc dicit Dominus Deus :  Urbs de qua egrediebantur mille,  relinquentur in ea centum ;  et de qua egrediebantur centum,  relinquentur in ea decem in domo Israël. "
        },
        {
            "chapter": 5,
            "verse": 4,
            "name": "Amos 5:4",
            "text": " Quia hæc dicit Dominus domui Israël :  Quærite me, et vivetis. "
        },
        {
            "chapter": 5,
            "verse": 5,
            "name": "Amos 5:5",
            "text": " Et nolite quærere Bethel,  et in Galgalam nolite intrare,  et in Bersabee non transibitis,  quia Galgala captiva ducetur,  et Bethel erit inutilis. "
        },
        {
            "chapter": 5,
            "verse": 6,
            "name": "Amos 5:6",
            "text": " Quærite Dominum, et vivite  (ne forte comburatur ut ignis domus Joseph, et devorabit,  et non erit qui extinguat Bethel : "
        },
        {
            "chapter": 5,
            "verse": 7,
            "name": "Amos 5:7",
            "text": " qui convertitis in absinthium judicium,  et justitiam in terra relinquitis) : "
        },
        {
            "chapter": 5,
            "verse": 8,
            "name": "Amos 5:8",
            "text": " facientem Arcturum et Orionem,  et convertentem in mane tenebras,  et diem in noctem mutantem ;  qui vocat aquas maris,  et effundit eas super faciem terræ ;  Dominus nomen est ejus : "
        },
        {
            "chapter": 5,
            "verse": 9,
            "name": "Amos 5:9",
            "text": " qui subridet vastitatem super robustum,  et depopulationem super potentem affert. "
        },
        {
            "chapter": 5,
            "verse": 10,
            "name": "Amos 5:10",
            "text": " Odio habuerunt corripientem in porta,  et loquentem perfecte abominati sunt. "
        },
        {
            "chapter": 5,
            "verse": 11,
            "name": "Amos 5:11",
            "text": " Idcirco, pro eo quod diripiebatis pauperem,  et prædam electam tollebatis ab eo,  domos quadro lapide ædificabitis,  et non habitabitis in eis ;  vineas plantabis amantissimas,  et non bibetis vinum earum. "
        },
        {
            "chapter": 5,
            "verse": 12,
            "name": "Amos 5:12",
            "text": " Quia cognovi multa scelera vestra,  et fortia peccata vestra :  hostes justi, accipientes munus,  et pauperes deprimentes in porta. "
        },
        {
            "chapter": 5,
            "verse": 13,
            "name": "Amos 5:13",
            "text": " Ideo prudens in tempore illo tacebit,  quia tempus malum est. "
        },
        {
            "chapter": 5,
            "verse": 14,
            "name": "Amos 5:14",
            "text": " Quærite bonum, et non malum, ut vivatis ;  et erit Dominus Deus exercituum vobiscum, sicut dixistis. "
        },
        {
            "chapter": 5,
            "verse": 15,
            "name": "Amos 5:15",
            "text": " Odite malum et diligite bonum,  et constituite in porta judicium :  si forte misereatur Dominus Deus exercituum reliquiis Joseph. "
        },
        {
            "chapter": 5,
            "verse": 16,
            "name": "Amos 5:16",
            "text": " Propterea hæc dicit Dominus Deus exercituum, dominator :  In omnibus plateis planctus ;  et in cunctis quæ foris sunt, dicetur : Væ, væ !  et vocabunt agricolam ad luctum,  et ad planctum eos qui sciunt plangere. "
        },
        {
            "chapter": 5,
            "verse": 17,
            "name": "Amos 5:17",
            "text": " Et in omnibus vineis erit planctus,  quia pertransibo in medio tui,  dicit Dominus. "
        },
        {
            "chapter": 5,
            "verse": 18,
            "name": "Amos 5:18",
            "text": " Væ desiderantibus diem Domini !  ad quid eam vobis ?  Dies Domini ista, tenebræ, et non lux. "
        },
        {
            "chapter": 5,
            "verse": 19,
            "name": "Amos 5:19",
            "text": " Quomodo si fugiat vir a facie leonis,  et occurrat ei ursus ;  et ingrediatur domum, et innitatur manu sua super parietem,  et mordeat eum coluber. "
        },
        {
            "chapter": 5,
            "verse": 20,
            "name": "Amos 5:20",
            "text": " Numquid non tenebræ dies Domini, et non lux ;  et caligo, et non splendor in ea ? "
        },
        {
            "chapter": 5,
            "verse": 21,
            "name": "Amos 5:21",
            "text": " Odi, et projeci festivitates vestras,  et non capiam odorem cœtuum vestrorum. "
        },
        {
            "chapter": 5,
            "verse": 22,
            "name": "Amos 5:22",
            "text": " Quod si obtuleritis mihi holocautomata, et munera vestra,  non suscipiam ;  et vota pinguium vestrorum non respiciam. "
        },
        {
            "chapter": 5,
            "verse": 23,
            "name": "Amos 5:23",
            "text": " Aufer a me tumultum carminum tuorum ;  et cantica lyræ tuæ non audiam. "
        },
        {
            "chapter": 5,
            "verse": 24,
            "name": "Amos 5:24",
            "text": " Et revelabitur quasi aqua judicium,  et justitia quasi torrens fortis. "
        },
        {
            "chapter": 5,
            "verse": 25,
            "name": "Amos 5:25",
            "text": " Numquid hostias et sacrificium obtulistis mihi  in deserto quadraginta annis, domus Israël ? "
        },
        {
            "chapter": 5,
            "verse": 26,
            "name": "Amos 5:26",
            "text": "et portastis tabernaculum Moloch vestro,  et imaginem idolorum vestrorum, sidus dei vestri,  quæ fecistis vobis. "
        },
        {
            "chapter": 5,
            "verse": 27,
            "name": "Amos 5:27",
            "text": " Et migrare vos faciam trans Damascum, dicit Dominus :  Deus exercituum nomen ejus.  "
        }
    ]
}