{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 30,
    "book_name": "Amos",
    "chapter": 6,
    "name": "Amos 6",
    "verses": [
        {
            "chapter": 6,
            "verse": 1,
            "name": "Amos 6:1",
            "text": "Væ qui opulenti estis in Sion,  et confiditis in monte Samariæ :  optimates capita populorum,  ingredientes pompatice domum Israël ! "
        },
        {
            "chapter": 6,
            "verse": 2,
            "name": "Amos 6:2",
            "text": " Transite in Chalane, et videte,  et ite inde in Emath magnam,  et descendite in Geth Palæstinorum,  et ad optima quæque regna horum :  si latior terminus eorum termino vestro est. "
        },
        {
            "chapter": 6,
            "verse": 3,
            "name": "Amos 6:3",
            "text": " Qui separati estis in diem malum,  et appropinquatis solio iniquitatis ; "
        },
        {
            "chapter": 6,
            "verse": 4,
            "name": "Amos 6:4",
            "text": " qui dormitis in lectis eburneis,  et lascivitis in stratis vestris ;  qui comeditis agnum de grege,  et vitulos de medio armenti ; "
        },
        {
            "chapter": 6,
            "verse": 5,
            "name": "Amos 6:5",
            "text": " qui canitis ad vocem psalterii,  sicut David putaverunt se habere vasa cantici, "
        },
        {
            "chapter": 6,
            "verse": 6,
            "name": "Amos 6:6",
            "text": " bibentes vinum in phialis,  et optimo unguento delibuti,  et nihil patiebantur super contritione Joseph. "
        },
        {
            "chapter": 6,
            "verse": 7,
            "name": "Amos 6:7",
            "text": " Quapropter nunc migrabunt in capite transmigrantium,  et auferetur factio lascivientium. "
        },
        {
            "chapter": 6,
            "verse": 8,
            "name": "Amos 6:8",
            "text": " Juravit Dominus Deus in anima sua,  dicit Dominus Deus exercituum :  Detestor ego superbiam Jacob,  et domos ejus odi,  et tradam civitatem cum habitatoribus suis. "
        },
        {
            "chapter": 6,
            "verse": 9,
            "name": "Amos 6:9",
            "text": " Quod si reliqui fuerint decem viri in domo una,  et ipsi morientur. "
        },
        {
            "chapter": 6,
            "verse": 10,
            "name": "Amos 6:10",
            "text": " Et tollet eum propinquus suus, et comburet eum,  ut efferat ossa de domo ;  et dicet ei, qui in penetralibus domus est :  Numquid adhuc est penes te ? "
        },
        {
            "chapter": 6,
            "verse": 11,
            "name": "Amos 6:11",
            "text": " Et respondebit : Finis est.  Et dicet ei : Tace,  et non recorderis nominis Domini. "
        },
        {
            "chapter": 6,
            "verse": 12,
            "name": "Amos 6:12",
            "text": " Quia ecce Dominus mandabit,  et percutiet domum majorem ruinis,  et domum minorem scissionibus. "
        },
        {
            "chapter": 6,
            "verse": 13,
            "name": "Amos 6:13",
            "text": " Numquid currere queunt in petris equi,  aut arari potest in bubalis ?  quoniam convertistis in amaritudinem judicium,  et fructum justitiæ in absinthium. "
        },
        {
            "chapter": 6,
            "verse": 14,
            "name": "Amos 6:14",
            "text": " Qui lætamini in nihilo ; qui dicitis :  Numquid non in fortitudine nostra assumpsimus nobis cornua ? "
        },
        {
            "chapter": 6,
            "verse": 15,
            "name": "Amos 6:15",
            "text": " Ecce enim suscitabo super vos, domus Israël,  dicit Dominus Deus exercituum, gentem,  et conteret vos ab introitu Emath usque ad torrentem deserti.  "
        }
    ]
}