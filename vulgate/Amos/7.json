{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 30,
    "book_name": "Amos",
    "chapter": 7,
    "name": "Amos 7",
    "verses": [
        {
            "chapter": 7,
            "verse": 1,
            "name": "Amos 7:1",
            "text": "Hæc ostendit mihi Dominus Deus : et ecce fictor locustæ in principio germinantium serotini imbris, et ecce serotinus post tonsionem regis. "
        },
        {
            "chapter": 7,
            "verse": 2,
            "name": "Amos 7:2",
            "text": "Et factum est, cum consummasset comedere herbam terræ, dixi : Domine Deus, propitius esto, obsecro ; quis suscitabit Jacob, quia parvulus est ? "
        },
        {
            "chapter": 7,
            "verse": 3,
            "name": "Amos 7:3",
            "text": "Misertus est Dominus super hoc : Non erit, dixit Dominus. "
        },
        {
            "chapter": 7,
            "verse": 4,
            "name": "Amos 7:4",
            "text": "Hæc ostendit mihi Dominus Deus : et ecce vocabat judicium ad ignem Dominus Deus ; et devoravit abyssum multam, et comedit simul partem. "
        },
        {
            "chapter": 7,
            "verse": 5,
            "name": "Amos 7:5",
            "text": "Et dixi : Domine Deus, quiesce, obsecro ; quis suscitabit Jacob, quia parvulus est ? "
        },
        {
            "chapter": 7,
            "verse": 6,
            "name": "Amos 7:6",
            "text": "Misertus est Dominus super hoc : Sed et istud non erit, dixit Dominus Deus. "
        },
        {
            "chapter": 7,
            "verse": 7,
            "name": "Amos 7:7",
            "text": "Hæc ostendit mihi Dominus : et ecce Dominus stans super murum litum, et in manu ejus trulla cæmentarii. "
        },
        {
            "chapter": 7,
            "verse": 8,
            "name": "Amos 7:8",
            "text": "Et dixit Dominus ad me : Quid tu vides, Amos ? Et dixi : Trullam cæmentarii. Et dixit Dominus :   Ecce ego ponam trullam in medio populi mei Israël ;  non adjiciam ultra superinducere eum. "
        },
        {
            "chapter": 7,
            "verse": 9,
            "name": "Amos 7:9",
            "text": " Et demolientur excelsa idoli,  et sanctificationes Israël desolabuntur,  et consurgam super domum Jeroboam in gladio. "
        },
        {
            "chapter": 7,
            "verse": 10,
            "name": "Amos 7:10",
            "text": "Et misit Amasias, sacerdos Bethel, ad Jeroboam, regem Israël, dicens : Rebellavit contra te Amos in medio domus Israël ; non poterit terra sustinere universos sermones ejus. "
        },
        {
            "chapter": 7,
            "verse": 11,
            "name": "Amos 7:11",
            "text": "Hæc enim dicit Amos : In gladio morietur Jeroboam, et Israël captivus migrabit de terra sua. "
        },
        {
            "chapter": 7,
            "verse": 12,
            "name": "Amos 7:12",
            "text": "Et dixit Amasias ad Amos : Qui vides, gradere : fuge in terram Juda, et comede ibi panem, et prophetabis ibi. "
        },
        {
            "chapter": 7,
            "verse": 13,
            "name": "Amos 7:13",
            "text": "Et in Bethel non adjicies ultra ut prophetes, quia sanctificatio regis est, et domus regni est. "
        },
        {
            "chapter": 7,
            "verse": 14,
            "name": "Amos 7:14",
            "text": "Responditque Amos, et dixit ad Amasiam : Non sum propheta, et non sum filius prophetæ : sed armentarius ego sum vellicans sycomoros. "
        },
        {
            "chapter": 7,
            "verse": 15,
            "name": "Amos 7:15",
            "text": "Et tulit me Dominus cum sequerer gregem, et dixit Dominus ad me : Vade, propheta ad populum meum Israël. "
        },
        {
            "chapter": 7,
            "verse": 16,
            "name": "Amos 7:16",
            "text": "Et nunc audi verbum Domini :  Tu dicis : Non prophetabis super Israël,  et non stillabis super domum idoli. "
        },
        {
            "chapter": 7,
            "verse": 17,
            "name": "Amos 7:17",
            "text": " Propter hoc hæc dicit Dominus :  Uxor tua in civitate fornicabitur,  et filii tui et filiæ tuæ in gladio cadent,  et humus tua funiculo metietur :  et tu in terra polluta morieris,  et Israël captivus migrabit de terra sua.  "
        }
    ]
}