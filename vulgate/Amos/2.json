{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 30,
    "book_name": "Amos",
    "chapter": 2,
    "name": "Amos 2",
    "verses": [
        {
            "chapter": 2,
            "verse": 1,
            "name": "Amos 2:1",
            "text": "Hæc dicit Dominus :  Super tribus sceleribus Moab,  et super quatuor non convertam eum,  eo quod incenderit ossa regis Idumææ usque ad cinerem. "
        },
        {
            "chapter": 2,
            "verse": 2,
            "name": "Amos 2:2",
            "text": " Et mittam ignem in Moab,  et devorabit ædes Carioth :  et morietur in sonitu Moab, in clangore tubæ. "
        },
        {
            "chapter": 2,
            "verse": 3,
            "name": "Amos 2:3",
            "text": " Et disperdam judicem de medio ejus,  et omnes principes ejus interficiam cum eo,  dicit Dominus. "
        },
        {
            "chapter": 2,
            "verse": 4,
            "name": "Amos 2:4",
            "text": " Hæc dicit Dominus :  Super tribus sceleribus Juda,  et super quatuor non convertam eum,  eo quod abjecerit legem Domini  et mandata ejus non custodierit :  deceperant enim eos idola sua,  post quæ abierant patres eorum. "
        },
        {
            "chapter": 2,
            "verse": 5,
            "name": "Amos 2:5",
            "text": " Et mittam ignem in Juda,  et devorabit ædes Jerusalem. "
        },
        {
            "chapter": 2,
            "verse": 6,
            "name": "Amos 2:6",
            "text": " Hæc dicit Dominus :  Super tribus sceleribus Israël,  et super quatuor non convertam eum,  pro eo quod vendiderit pro argento justum,  et pauperem pro calceamentis. "
        },
        {
            "chapter": 2,
            "verse": 7,
            "name": "Amos 2:7",
            "text": " Qui conterunt super pulverem terræ capita pauperum,  et viam humilium declinant :  et filius ac pater ejus ierunt ad puellam,  ut violarent nomen sanctum meum. "
        },
        {
            "chapter": 2,
            "verse": 8,
            "name": "Amos 2:8",
            "text": " Et super vestimentis pignoratis accubuerunt juxta omne altare,  et vinum damnatorum bibebant in domo Dei sui. "
        },
        {
            "chapter": 2,
            "verse": 9,
            "name": "Amos 2:9",
            "text": " Ego autem exterminavi Amorrhæum a facie eorum,  cujus altitudo, cedrorum altitudo ejus,  et fortis ipse quasi quercus ;  et contrivi fructum ejus desuper,  et radices ejus subter. "
        },
        {
            "chapter": 2,
            "verse": 10,
            "name": "Amos 2:10",
            "text": " Ego sum qui ascendere vos feci de terra Ægypti,  et duxi vos in deserto quadraginta annis,  ut possideretis terram Amorrhæi. "
        },
        {
            "chapter": 2,
            "verse": 11,
            "name": "Amos 2:11",
            "text": " Et suscitavi de filiis vestris in prophetas,  et de juvenibus vestris nazaræos.  Numquid non ita est, filii Israël ? dicit Dominus. "
        },
        {
            "chapter": 2,
            "verse": 12,
            "name": "Amos 2:12",
            "text": " Et propinabitis nazaræis vinum,  et prophetis mandabitis, dicentes :  Ne prophetetis. "
        },
        {
            "chapter": 2,
            "verse": 13,
            "name": "Amos 2:13",
            "text": " Ecce ego stridebo subter vos,  sicut stridet plaustrum onustum fœno. "
        },
        {
            "chapter": 2,
            "verse": 14,
            "name": "Amos 2:14",
            "text": " Et peribit fuga a veloce,  et fortis non obtinebit virtutem suam,  et robustus non salvabit animam suam : "
        },
        {
            "chapter": 2,
            "verse": 15,
            "name": "Amos 2:15",
            "text": " et tenens arcum non stabit,  et velox pedibus suis non salvabitur,  et ascensor equi non salvabit animam suam : "
        },
        {
            "chapter": 2,
            "verse": 16,
            "name": "Amos 2:16",
            "text": " et robustus corde inter fortes nudus fugiet in illa die,  dicit Dominus.  "
        }
    ]
}