{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 46,
    "book_name": "1 Corinthians",
    "chapter": 4,
    "name": "1 Corinthians 4",
    "verses": [
        {
            "chapter": 4,
            "verse": 1,
            "name": "1 Corinthians 4:1",
            "text": "Sic nos existimet homo ut ministros Christi, et dispensatores mysteriorum Dei. "
        },
        {
            "chapter": 4,
            "verse": 2,
            "name": "1 Corinthians 4:2",
            "text": "Hic jam quæritur inter dispensatores ut fidelis quis inveniatur. "
        },
        {
            "chapter": 4,
            "verse": 3,
            "name": "1 Corinthians 4:3",
            "text": "Mihi autem pro minimo est ut a vobis judicer, aut ab humano die : sed neque meipsum judico. "
        },
        {
            "chapter": 4,
            "verse": 4,
            "name": "1 Corinthians 4:4",
            "text": "Nihil enim mihi conscius sum, sed non in hoc justificatus sum : qui autem judicat me, Dominus est. "
        },
        {
            "chapter": 4,
            "verse": 5,
            "name": "1 Corinthians 4:5",
            "text": "Itaque nolite ante tempus judicare, quoadusque veniat Dominus : qui et illuminabit abscondita tenebrarum, et manifestabit consilia cordium : et tunc laus erit unicuique a Deo. "
        },
        {
            "chapter": 4,
            "verse": 6,
            "name": "1 Corinthians 4:6",
            "text": "Hæc autem, fratres, transfiguravi in me et Apollo, propter vos : ut in nobis discatis, ne supra quam scriptum est, unus adversus alterum infletur pro alio. "
        },
        {
            "chapter": 4,
            "verse": 7,
            "name": "1 Corinthians 4:7",
            "text": "Quis enim te discernit ? quid autem habes quod non accepisti ? si autem accepisti, quid gloriaris quasi non acceperis ?  "
        },
        {
            "chapter": 4,
            "verse": 8,
            "name": "1 Corinthians 4:8",
            "text": " Jam saturati estis, jam divites facti estis : sine nobis regnatis : et utinam regnetis, ut et nos vobiscum regnemus. "
        },
        {
            "chapter": 4,
            "verse": 9,
            "name": "1 Corinthians 4:9",
            "text": "Puto enim quod Deus nos Apostolos novissimos ostendit, tamquam morti destinatos : quia spectaculum facti sumus mundo, et angelis, et hominibus. "
        },
        {
            "chapter": 4,
            "verse": 10,
            "name": "1 Corinthians 4:10",
            "text": "Nos stulti propter Christum, vos autem prudentes in Christo : nos infirmi, vos autem fortes : vos nobiles, nos autem ignobiles. "
        },
        {
            "chapter": 4,
            "verse": 11,
            "name": "1 Corinthians 4:11",
            "text": "Usque in hanc horam et esurimus, et sitimus, et nudi sumus, et colaphis cædimur, et instabiles sumus, "
        },
        {
            "chapter": 4,
            "verse": 12,
            "name": "1 Corinthians 4:12",
            "text": "et laboramus operantes manibus nostris : maledicimur, et benedicimus : persecutionem patimur, et sustinemus : "
        },
        {
            "chapter": 4,
            "verse": 13,
            "name": "1 Corinthians 4:13",
            "text": "blasphemamur, et obsecramus : tamquam purgamenta hujus mundi facti sumus, omnium peripsema usque adhuc.  "
        },
        {
            "chapter": 4,
            "verse": 14,
            "name": "1 Corinthians 4:14",
            "text": " Non ut confundam vos, hæc scribo, sed ut filios meos carissimos moneo. "
        },
        {
            "chapter": 4,
            "verse": 15,
            "name": "1 Corinthians 4:15",
            "text": "Nam si decem millia pædagogorum habeatis in Christo, sed non multos patres. Nam in Christo Jesu per Evangelium ego vos genui. "
        },
        {
            "chapter": 4,
            "verse": 16,
            "name": "1 Corinthians 4:16",
            "text": "Rogo ergo vos, imitatores mei estote, sicut et ego Christi. "
        },
        {
            "chapter": 4,
            "verse": 17,
            "name": "1 Corinthians 4:17",
            "text": "Ideo misi ad vos Timotheum, qui est filius meus carissimus, et fidelis in Domino : qui vos commonefaciet vias meas, quæ sunt in Christo Jesu, sicut ubique in omni ecclesia doceo. "
        },
        {
            "chapter": 4,
            "verse": 18,
            "name": "1 Corinthians 4:18",
            "text": "Tamquam non venturus sim ad vos, sic inflati sunt quidam. "
        },
        {
            "chapter": 4,
            "verse": 19,
            "name": "1 Corinthians 4:19",
            "text": "Veniam autem ad vos cito, si Dominus voluerit : et cognoscam non sermonem eorum qui inflati sunt, sed virtutem. "
        },
        {
            "chapter": 4,
            "verse": 20,
            "name": "1 Corinthians 4:20",
            "text": "Non enim in sermone est regnum Dei, sed in virtute. "
        },
        {
            "chapter": 4,
            "verse": 21,
            "name": "1 Corinthians 4:21",
            "text": "Quid vultis ? in virga veniam ad vos, an in caritate, et spiritu mansuetudinis ?   "
        }
    ]
}