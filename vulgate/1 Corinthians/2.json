{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 46,
    "book_name": "1 Corinthians",
    "chapter": 2,
    "name": "1 Corinthians 2",
    "verses": [
        {
            "chapter": 2,
            "verse": 1,
            "name": "1 Corinthians 2:1",
            "text": "Et ego, cum venissem ad vos, fratres, veni non in sublimitate sermonis, aut sapientiæ, annuntians vobis testimonium Christi. "
        },
        {
            "chapter": 2,
            "verse": 2,
            "name": "1 Corinthians 2:2",
            "text": "Non enim judicavi me scire aliquid inter vos, nisi Jesum Christum, et hunc crucifixum. "
        },
        {
            "chapter": 2,
            "verse": 3,
            "name": "1 Corinthians 2:3",
            "text": "Et ego in infirmitate, et timore, et tremore multo fui apud vos : "
        },
        {
            "chapter": 2,
            "verse": 4,
            "name": "1 Corinthians 2:4",
            "text": "et sermo meus, et prædicatio mea non in persuasibilibus humanæ sapientiæ verbis, sed in ostensione spiritus et virtutis : "
        },
        {
            "chapter": 2,
            "verse": 5,
            "name": "1 Corinthians 2:5",
            "text": "ut fides vestra non sit in sapientia hominum, sed in virtute Dei.  "
        },
        {
            "chapter": 2,
            "verse": 6,
            "name": "1 Corinthians 2:6",
            "text": " Sapientiam autem loquimur inter perfectos : sapientiam vero non hujus sæculi, neque principum hujus sæculi, qui destruuntur : "
        },
        {
            "chapter": 2,
            "verse": 7,
            "name": "1 Corinthians 2:7",
            "text": "sed loquimur Dei sapientiam in mysterio, quæ abscondita est, quam prædestinavit Deus ante sæcula in gloriam nostram, "
        },
        {
            "chapter": 2,
            "verse": 8,
            "name": "1 Corinthians 2:8",
            "text": "quam nemo principum hujus sæculi cognovit : si enim cognovissent, numquam Dominum gloriæ crucifixissent. "
        },
        {
            "chapter": 2,
            "verse": 9,
            "name": "1 Corinthians 2:9",
            "text": "Sed sicut scriptum est : Quod oculus non vidit, nec auris audivit, nec in cor hominis ascendit, quæ præparavit Deus iis qui diligunt illum : "
        },
        {
            "chapter": 2,
            "verse": 10,
            "name": "1 Corinthians 2:10",
            "text": "nobis autem revelavit Deus per Spiritum suum : Spiritus enim omnia scrutatur, etiam profunda Dei. "
        },
        {
            "chapter": 2,
            "verse": 11,
            "name": "1 Corinthians 2:11",
            "text": "Quis enim hominum scit quæ sunt hominis, nisi spiritus hominis, qui in ipso est ? ita et quæ Dei sunt, nemo cognovit, nisi Spiritus Dei. "
        },
        {
            "chapter": 2,
            "verse": 12,
            "name": "1 Corinthians 2:12",
            "text": "Nos autem non spiritum hujus mundi accepimus, sed Spiritum qui ex Deo est, ut sciamus quæ a Deo donata sunt nobis : "
        },
        {
            "chapter": 2,
            "verse": 13,
            "name": "1 Corinthians 2:13",
            "text": "quæ et loquimur non in doctis humanæ sapientiæ verbis, sed in doctrina Spiritus, spiritualibus spiritualia comparantes. "
        },
        {
            "chapter": 2,
            "verse": 14,
            "name": "1 Corinthians 2:14",
            "text": "Animalis autem homo non percipit ea quæ sunt Spiritus Dei : stultitia enim est illi, et non potest intelligere : quia spiritualiter examinatur. "
        },
        {
            "chapter": 2,
            "verse": 15,
            "name": "1 Corinthians 2:15",
            "text": "Spiritualis autem judicat omnia : et ipse a nemine judicatur. "
        },
        {
            "chapter": 2,
            "verse": 16,
            "name": "1 Corinthians 2:16",
            "text": "Quis enim cognovit sensum Domini, qui instruat eum ? nos autem sensum Christi habemus.   "
        }
    ]
}