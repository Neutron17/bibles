{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 46,
    "book_name": "1 Corinthians",
    "chapter": 7,
    "name": "1 Corinthians 7",
    "verses": [
        {
            "chapter": 7,
            "verse": 1,
            "name": "1 Corinthians 7:1",
            "text": "De quibus autem scripsistis mihi : Bonum est homini mulierem non tangere : "
        },
        {
            "chapter": 7,
            "verse": 2,
            "name": "1 Corinthians 7:2",
            "text": "propter fornicationem autem unusquisque suam uxorem habeat, et unaquæque suum virum habeat. "
        },
        {
            "chapter": 7,
            "verse": 3,
            "name": "1 Corinthians 7:3",
            "text": "Uxori vir debitum reddat : similiter autem et uxor viro. "
        },
        {
            "chapter": 7,
            "verse": 4,
            "name": "1 Corinthians 7:4",
            "text": "Mulier sui corporis potestatem non habet, sed vir. Similiter autem et vir sui corporis potestatem non habet, sed mulier. "
        },
        {
            "chapter": 7,
            "verse": 5,
            "name": "1 Corinthians 7:5",
            "text": "Nolite fraudare invicem, nisi forte ex consensu ad tempus, ut vacetis orationi : et iterum revertimini in idipsum, ne tentet vos Satanas propter incontinentiam vestram. "
        },
        {
            "chapter": 7,
            "verse": 6,
            "name": "1 Corinthians 7:6",
            "text": "Hoc autem dico secundum indulgentiam, non secundum imperium. "
        },
        {
            "chapter": 7,
            "verse": 7,
            "name": "1 Corinthians 7:7",
            "text": "Volo enim omnes vos esse sicut meipsum : sed unusquisque proprium donum habet ex Deo : alius quidem sic, alius vero sic. "
        },
        {
            "chapter": 7,
            "verse": 8,
            "name": "1 Corinthians 7:8",
            "text": "Dico autem non nuptis, et viduis : bonum est illis si sic permaneant, sicut et ego. "
        },
        {
            "chapter": 7,
            "verse": 9,
            "name": "1 Corinthians 7:9",
            "text": "Quod si non se continent, nubant. Melius est enim nubere, quam uri.  "
        },
        {
            "chapter": 7,
            "verse": 10,
            "name": "1 Corinthians 7:10",
            "text": " Iis autem qui matrimonio juncti sunt, præcipio non ego, sed Dominus, uxorem a viro non discedere : "
        },
        {
            "chapter": 7,
            "verse": 11,
            "name": "1 Corinthians 7:11",
            "text": "quod si discesserit, manere innuptam, aut viro suo reconciliari. Et vir uxorem non dimittat.  "
        },
        {
            "chapter": 7,
            "verse": 12,
            "name": "1 Corinthians 7:12",
            "text": " Nam ceteris ego dico, non Dominus. Si quis frater uxorem habet infidelem, et hæc consentit habitare cum illo, non dimittat illam. "
        },
        {
            "chapter": 7,
            "verse": 13,
            "name": "1 Corinthians 7:13",
            "text": "Et si qua mulier fidelis habet virum infidelem, et hic consentit habitare cum illa, non dimittat virum : "
        },
        {
            "chapter": 7,
            "verse": 14,
            "name": "1 Corinthians 7:14",
            "text": "sanctificatus est enim vir infidelis per mulierem fidelem, et sanctificata est mulier infidelis per virum fidelem : alioquin filii vestri immundi essent, nunc autem sancti sunt. "
        },
        {
            "chapter": 7,
            "verse": 15,
            "name": "1 Corinthians 7:15",
            "text": "Quod si infidelis discedit, discedat : non enim servituti subjectus est frater, aut soror in hujusmodi : in pace autem vocavit nos Deus. "
        },
        {
            "chapter": 7,
            "verse": 16,
            "name": "1 Corinthians 7:16",
            "text": "Unde enim scis mulier, si virum salvum facies ? aut unde scis vir, si mulierem salvam facies ?  "
        },
        {
            "chapter": 7,
            "verse": 17,
            "name": "1 Corinthians 7:17",
            "text": " Nisi unicuique sicut divisit Dominus, unumquemque sicut vocavit Deus, ita ambulet, et sicut in omnibus ecclesiis doceo. "
        },
        {
            "chapter": 7,
            "verse": 18,
            "name": "1 Corinthians 7:18",
            "text": "Circumcisus aliquis vocatus est ? non adducat præputium. In præputio aliquis vocatus est ? non circumcidatur. "
        },
        {
            "chapter": 7,
            "verse": 19,
            "name": "1 Corinthians 7:19",
            "text": "Circumcisio nihil est, et præputium nihil est : sed observatio mandatorum Dei. "
        },
        {
            "chapter": 7,
            "verse": 20,
            "name": "1 Corinthians 7:20",
            "text": "Unusquisque in qua vocatione vocatus est, in ea permaneat. "
        },
        {
            "chapter": 7,
            "verse": 21,
            "name": "1 Corinthians 7:21",
            "text": "Servus vocatus es ? non sit tibi curæ : sed et si potes fieri liber, magis utere. "
        },
        {
            "chapter": 7,
            "verse": 22,
            "name": "1 Corinthians 7:22",
            "text": "Qui enim in Domino vocatus est servus, libertus est Domini : similiter qui liber vocatus est, servus est Christi. "
        },
        {
            "chapter": 7,
            "verse": 23,
            "name": "1 Corinthians 7:23",
            "text": "Pretio empti estis : nolite fieri servi hominum. "
        },
        {
            "chapter": 7,
            "verse": 24,
            "name": "1 Corinthians 7:24",
            "text": "Unusquisque in quo vocatus est, fratres, in hoc permaneat apud Deum.  "
        },
        {
            "chapter": 7,
            "verse": 25,
            "name": "1 Corinthians 7:25",
            "text": " De virginibus autem præceptum Domini non habeo : consilium autem do, tamquam misericordiam consecutus a Domino, ut sim fidelis. "
        },
        {
            "chapter": 7,
            "verse": 26,
            "name": "1 Corinthians 7:26",
            "text": "Existimo ergo hoc bonum esse propter instantem necessitatem, quoniam bonum est homini sic esse. "
        },
        {
            "chapter": 7,
            "verse": 27,
            "name": "1 Corinthians 7:27",
            "text": "Alligatus es uxori ? noli quærere solutionem. Solutus es ab uxore ? noli quærere uxorem. "
        },
        {
            "chapter": 7,
            "verse": 28,
            "name": "1 Corinthians 7:28",
            "text": "Si autem acceperis uxorem, non peccasti. Et si nupserit virgo, non peccavit : tribulationem tamen carnis habebunt hujusmodi. Ego autem vobis parco. "
        },
        {
            "chapter": 7,
            "verse": 29,
            "name": "1 Corinthians 7:29",
            "text": "Hoc itaque dico, fratres : tempus breve est : reliquum est, ut et qui habent uxores, tamquam non habentes sint : "
        },
        {
            "chapter": 7,
            "verse": 30,
            "name": "1 Corinthians 7:30",
            "text": "et qui flent, tamquam non flentes : et qui gaudent, tamquam non gaudentes : et qui emunt, tamquam non possidentes : "
        },
        {
            "chapter": 7,
            "verse": 31,
            "name": "1 Corinthians 7:31",
            "text": "et qui utuntur hoc mundo, tamquam non utantur : præterit enim figura hujus mundi. "
        },
        {
            "chapter": 7,
            "verse": 32,
            "name": "1 Corinthians 7:32",
            "text": "Volo autem vos sine sollicitudine esse. Qui sine uxore est, sollicitus est quæ Domini sunt, quomodo placeat Deo. "
        },
        {
            "chapter": 7,
            "verse": 33,
            "name": "1 Corinthians 7:33",
            "text": "Qui autem cum uxore est, sollicitus est quæ sunt mundi, quomodo placeat uxori, et divisus est. "
        },
        {
            "chapter": 7,
            "verse": 34,
            "name": "1 Corinthians 7:34",
            "text": "Et mulier innupta, et virgo, cogitat quæ Domini sunt, ut sit sancta corpore, et spiritu. Quæ autem nupta est, cogitat quæ sunt mundi, quomodo placeat viro. "
        },
        {
            "chapter": 7,
            "verse": 35,
            "name": "1 Corinthians 7:35",
            "text": "Porro hoc ad utilitatem vestram dico : non ut laqueum vobis injiciam, sed ad id, quod honestum est, et quod facultatem præbeat sine impedimento Dominum obsecrandi. "
        },
        {
            "chapter": 7,
            "verse": 36,
            "name": "1 Corinthians 7:36",
            "text": "Si quis autem turpem se videri existimat super virgine sua, quod sit superadulta, et ita oportet fieri : quod vult faciat : non peccat, si nubat. "
        },
        {
            "chapter": 7,
            "verse": 37,
            "name": "1 Corinthians 7:37",
            "text": "Nam qui statuit in corde suo firmus, non habens necessitatem, potestatem autem habens suæ voluntatis, et hoc judicavit in corde suo, servare virginem suam, bene facit. "
        },
        {
            "chapter": 7,
            "verse": 38,
            "name": "1 Corinthians 7:38",
            "text": "Igitur et qui matrimonio jungit virginem suam, bene facit : et qui non jungit, melius facit. "
        },
        {
            "chapter": 7,
            "verse": 39,
            "name": "1 Corinthians 7:39",
            "text": "Mulier alligata est legi quanto tempore vir ejus vivit, quod si dormierit vir ejus, liberata est : cui vult nubat, tantum in Domino. "
        },
        {
            "chapter": 7,
            "verse": 40,
            "name": "1 Corinthians 7:40",
            "text": "Beatior autem erit si sic permanserit secundum meum consilium : puto autem quod et ego Spiritum Dei habeam.   "
        }
    ]
}