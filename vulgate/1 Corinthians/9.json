{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 46,
    "book_name": "1 Corinthians",
    "chapter": 9,
    "name": "1 Corinthians 9",
    "verses": [
        {
            "chapter": 9,
            "verse": 1,
            "name": "1 Corinthians 9:1",
            "text": "Non sum liber ? non sum Apostolus ? nonne Christum Jesum Dominum nostrum vidi ? nonne opus meum vos estis in Domino ? "
        },
        {
            "chapter": 9,
            "verse": 2,
            "name": "1 Corinthians 9:2",
            "text": "Et si aliis non sum Apostolus, sed tamen vobis sum : nam signaculum apostolatus mei vos estis in Domino. "
        },
        {
            "chapter": 9,
            "verse": 3,
            "name": "1 Corinthians 9:3",
            "text": "Mea defensio apud eos qui me interrogant, hæc est : "
        },
        {
            "chapter": 9,
            "verse": 4,
            "name": "1 Corinthians 9:4",
            "text": "Numquid non habemus potestatem manducandi et bibendi ? "
        },
        {
            "chapter": 9,
            "verse": 5,
            "name": "1 Corinthians 9:5",
            "text": "numquid non habemus potestatem mulierem sororem circumducendi sicut et ceteri Apostoli, et fratres Domini, et Cephas ? "
        },
        {
            "chapter": 9,
            "verse": 6,
            "name": "1 Corinthians 9:6",
            "text": "aut ego solus, et Barnabas, non habemus potestatem hoc operandi ? "
        },
        {
            "chapter": 9,
            "verse": 7,
            "name": "1 Corinthians 9:7",
            "text": "Quis militat suis stipendiis umquam ? quis plantat vineam, et de fructu ejus non edit ? quis pascit gregem, et de lacte gregis non manducat ? "
        },
        {
            "chapter": 9,
            "verse": 8,
            "name": "1 Corinthians 9:8",
            "text": "Numquid secundum hominem hæc dico ? an et lex hæc non dicit ? "
        },
        {
            "chapter": 9,
            "verse": 9,
            "name": "1 Corinthians 9:9",
            "text": "Scriptum est enim in lege Moysi : Non alligabis os bovi trituranti. Numquid de bobus cura est Deo ? "
        },
        {
            "chapter": 9,
            "verse": 10,
            "name": "1 Corinthians 9:10",
            "text": "an propter nos utique hoc dicit ? Nam propter nos scripta sunt : quoniam debet in spe qui arat, arare : et qui triturat, in spe fructus percipiendi. "
        },
        {
            "chapter": 9,
            "verse": 11,
            "name": "1 Corinthians 9:11",
            "text": "Si nos vobis spiritualia seminavimus, magnum est si nos carnalia vestra metamus ? "
        },
        {
            "chapter": 9,
            "verse": 12,
            "name": "1 Corinthians 9:12",
            "text": "Si alii potestatis vestræ participes sunt, quare non potius nos ? Sed non usi sumus hac potestate : sed omnia sustinemus, ne quod offendiculum demus Evangelio Christi. "
        },
        {
            "chapter": 9,
            "verse": 13,
            "name": "1 Corinthians 9:13",
            "text": "Nescitis quoniam qui in sacrario operantur quæ de sacrario sunt, edunt : et qui altari deserviunt, cum altari participant ? "
        },
        {
            "chapter": 9,
            "verse": 14,
            "name": "1 Corinthians 9:14",
            "text": "Ita et Dominus ordinavit iis qui Evangelium annuntiant, de Evangelio vivere. "
        },
        {
            "chapter": 9,
            "verse": 15,
            "name": "1 Corinthians 9:15",
            "text": "Ego autem nullo horum usus sum. Non autem scripsi hæc ut ita fiant in me : bonum est enim mihi magis mori, quam ut gloriam meam quis evacuet. "
        },
        {
            "chapter": 9,
            "verse": 16,
            "name": "1 Corinthians 9:16",
            "text": "Nam si evangelizavero, non est mihi gloria : necessitas enim mihi incumbit : væ enim mihi est, si non evangelizavero. "
        },
        {
            "chapter": 9,
            "verse": 17,
            "name": "1 Corinthians 9:17",
            "text": "Si enim volens hoc ago, mercedem habeo : si autem invitus, dispensatio mihi credita est. "
        },
        {
            "chapter": 9,
            "verse": 18,
            "name": "1 Corinthians 9:18",
            "text": "Quæ est ergo merces mea ? ut Evangelium prædicans, sine sumptu ponam Evangelium, ut non abutar potestate mea in Evangelio.  "
        },
        {
            "chapter": 9,
            "verse": 19,
            "name": "1 Corinthians 9:19",
            "text": " Nam cum liber essem ex omnibus, omnium me servum feci, ut plures lucrifacerem. "
        },
        {
            "chapter": 9,
            "verse": 20,
            "name": "1 Corinthians 9:20",
            "text": "Et factus sum Judæis tamquam Judæus, ut Judæos lucrarer : "
        },
        {
            "chapter": 9,
            "verse": 21,
            "name": "1 Corinthians 9:21",
            "text": "iis qui sub lege sunt, quasi sub lege essem (cum ipse non essem sub lege) ut eos qui sub lege erant, lucrifacerem : iis qui sine lege erant, tamquam sine lege essem (cum sine lege Dei non essem : sed in lege essem Christi) ut lucrifacerem eos qui sine lege erant. "
        },
        {
            "chapter": 9,
            "verse": 22,
            "name": "1 Corinthians 9:22",
            "text": "Factus sum infirmis infirmus, ut infirmos lucrifacerem. Omnibus omnia factus sum, ut omnes facerem salvos. "
        },
        {
            "chapter": 9,
            "verse": 23,
            "name": "1 Corinthians 9:23",
            "text": "Omnia autem facio propter Evangelium : ut particeps ejus efficiar. "
        },
        {
            "chapter": 9,
            "verse": 24,
            "name": "1 Corinthians 9:24",
            "text": "Nescitis quod ii qui in stadio currunt, omnes quidem currunt, sed unus accipit bravium ? Sic currite ut comprehendatis. "
        },
        {
            "chapter": 9,
            "verse": 25,
            "name": "1 Corinthians 9:25",
            "text": "Omnis autem qui in agone contendit, ab omnibus se abstinet, et illi quidem ut corruptibilem coronam accipiant : nos autem incorruptam. "
        },
        {
            "chapter": 9,
            "verse": 26,
            "name": "1 Corinthians 9:26",
            "text": "Ego igitur sic curro, non quasi in incertum : sic pugno, non quasi aërem verberans : "
        },
        {
            "chapter": 9,
            "verse": 27,
            "name": "1 Corinthians 9:27",
            "text": "sed castigo corpus meum, et in servitutem redigo : ne forte cum aliis prædicaverim, ipse reprobus efficiar.   "
        }
    ]
}