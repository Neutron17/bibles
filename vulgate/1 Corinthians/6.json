{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 46,
    "book_name": "1 Corinthians",
    "chapter": 6,
    "name": "1 Corinthians 6",
    "verses": [
        {
            "chapter": 6,
            "verse": 1,
            "name": "1 Corinthians 6:1",
            "text": "Audet aliquis vestrum habens negotium adversus alterum, judicari apud iniquos, et non apud sanctos ? "
        },
        {
            "chapter": 6,
            "verse": 2,
            "name": "1 Corinthians 6:2",
            "text": "an nescitis quoniam sancti de hoc mundo judicabunt ? et si in vobis judicabitur mundus, indigni estis qui de minimis judicetis ? "
        },
        {
            "chapter": 6,
            "verse": 3,
            "name": "1 Corinthians 6:3",
            "text": "Nescitis quoniam angelos judicabimus ? quanto magis sæcularia ? "
        },
        {
            "chapter": 6,
            "verse": 4,
            "name": "1 Corinthians 6:4",
            "text": "Sæcularia igitur judicia si habueritis : contemptibiles, qui sunt in ecclesia, illos constituite ad judicandum. "
        },
        {
            "chapter": 6,
            "verse": 5,
            "name": "1 Corinthians 6:5",
            "text": "Ad verecundiam vestram dico. Sic non est inter vos sapiens quisquam, qui possit judicare inter fratrem suum ? "
        },
        {
            "chapter": 6,
            "verse": 6,
            "name": "1 Corinthians 6:6",
            "text": "Sed frater cum fratre judicio contendit : et hoc apud infideles ? "
        },
        {
            "chapter": 6,
            "verse": 7,
            "name": "1 Corinthians 6:7",
            "text": "Jam quidem omnino delictum est in vobis, quod judicia habetis inter vos. Quare non magis injuriam accipitis ? quare non magis fraudem patimini ? "
        },
        {
            "chapter": 6,
            "verse": 8,
            "name": "1 Corinthians 6:8",
            "text": "Sed vos injuriam facitis, et fraudatis : et hoc fratribus.  "
        },
        {
            "chapter": 6,
            "verse": 9,
            "name": "1 Corinthians 6:9",
            "text": " An nescitis quia iniqui regnum Dei non possidebunt ? Nolite errare : neque fornicarii, neque idolis servientes, neque adulteri, "
        },
        {
            "chapter": 6,
            "verse": 10,
            "name": "1 Corinthians 6:10",
            "text": "neque molles, neque masculorum concubitores, neque fures, neque avari, neque ebriosi, neque maledici, neque rapaces regnum Dei possidebunt. "
        },
        {
            "chapter": 6,
            "verse": 11,
            "name": "1 Corinthians 6:11",
            "text": "Et hæc quidam fuistis : sed abluti estis, sed sanctificati estis, sed justificati estis in nomine Domini nostri Jesu Christi, et in Spiritu Dei nostri. "
        },
        {
            "chapter": 6,
            "verse": 12,
            "name": "1 Corinthians 6:12",
            "text": "Omnia mihi licent, sed non omnia expediunt : omnia mihi licent, sed ego sub nullis redigar potestate. "
        },
        {
            "chapter": 6,
            "verse": 13,
            "name": "1 Corinthians 6:13",
            "text": "Esca ventri, et venter escis : Deus autem et hunc et has destruet : corpus autem non fornicationi, sed Domino : et Dominus corpori. "
        },
        {
            "chapter": 6,
            "verse": 14,
            "name": "1 Corinthians 6:14",
            "text": "Deus vero et Dominum suscitavit : et nos suscitabit per virtutem suam. "
        },
        {
            "chapter": 6,
            "verse": 15,
            "name": "1 Corinthians 6:15",
            "text": "Nescitis quoniam corpora vestra membra sunt Christi ? Tollens ergo membra Christi, faciam membra meretricis ? Absit. "
        },
        {
            "chapter": 6,
            "verse": 16,
            "name": "1 Corinthians 6:16",
            "text": "An nescitis quoniam qui adhæret meretrici, unum corpus efficitur ? Erunt enim (inquit) duo in carne una. "
        },
        {
            "chapter": 6,
            "verse": 17,
            "name": "1 Corinthians 6:17",
            "text": "Qui autem adhæret Domino, unus spiritus est. "
        },
        {
            "chapter": 6,
            "verse": 18,
            "name": "1 Corinthians 6:18",
            "text": "Fugite fornicationem. Omne peccatum, quodcumque fecerit homo, extra corpus est : qui autem fornicatur, in corpus suum peccat. "
        },
        {
            "chapter": 6,
            "verse": 19,
            "name": "1 Corinthians 6:19",
            "text": "An nescitis quoniam membra vestra, templum sunt Spiritus Sancti, qui in vobis est, quem habetis a Deo, et non estis vestri ? "
        },
        {
            "chapter": 6,
            "verse": 20,
            "name": "1 Corinthians 6:20",
            "text": "Empti enim estis pretio magno. Glorificate, et portate Deum in corpore vestro.   "
        }
    ]
}