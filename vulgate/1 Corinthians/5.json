{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 46,
    "book_name": "1 Corinthians",
    "chapter": 5,
    "name": "1 Corinthians 5",
    "verses": [
        {
            "chapter": 5,
            "verse": 1,
            "name": "1 Corinthians 5:1",
            "text": "Omnino auditur inter vos fornicatio, et talis fornicatio, qualis nec inter gentes, ita ut uxorem patris sui aliquis habeat. "
        },
        {
            "chapter": 5,
            "verse": 2,
            "name": "1 Corinthians 5:2",
            "text": "Et vos inflati estis : et non magis luctum habuistis ut tollatur de medio vestrum qui hoc opus fecit. "
        },
        {
            "chapter": 5,
            "verse": 3,
            "name": "1 Corinthians 5:3",
            "text": "Ego quidem absens corpore, præsens autem spiritu, jam judicavi ut præsens eum, qui sic operatus est, "
        },
        {
            "chapter": 5,
            "verse": 4,
            "name": "1 Corinthians 5:4",
            "text": "in nomine Domini nostri Jesu Christi, congregatis vobis et meo spiritu, cum virtute Domini nostri Jesu, "
        },
        {
            "chapter": 5,
            "verse": 5,
            "name": "1 Corinthians 5:5",
            "text": "tradere hujusmodi Satanæ in interitum carnis, ut spiritus salvus sit in die Domini nostri Jesu Christi.  "
        },
        {
            "chapter": 5,
            "verse": 6,
            "name": "1 Corinthians 5:6",
            "text": " Non est bona gloriatio vestra. Nescitis quia modicum fermentum totam massam corrumpit ? "
        },
        {
            "chapter": 5,
            "verse": 7,
            "name": "1 Corinthians 5:7",
            "text": "Expurgate vetus fermentum, ut sitis nova conspersio, sicut estis azymi. Etenim Pascha nostrum immolatus est Christus. "
        },
        {
            "chapter": 5,
            "verse": 8,
            "name": "1 Corinthians 5:8",
            "text": "Itaque epulemur : non in fermento veteri, neque in fermento malitiæ et nequitiæ : sed in azymis sinceritatis et veritatis. "
        },
        {
            "chapter": 5,
            "verse": 9,
            "name": "1 Corinthians 5:9",
            "text": "Scripsi vobis in epistola : Ne commisceamini fornicariis : "
        },
        {
            "chapter": 5,
            "verse": 10,
            "name": "1 Corinthians 5:10",
            "text": "non utique fornicariis hujus mundi, aut avaris, aut rapacibus, aut idolis servientibus : alioquin debueratis de hoc mundo exiisse. "
        },
        {
            "chapter": 5,
            "verse": 11,
            "name": "1 Corinthians 5:11",
            "text": "Nunc autem scripsi vobis non commisceri : si is qui frater nominatur, est fornicator, aut avarus, aut idolis serviens, aut maledicus, aut ebriosus, aut rapax, cum ejusmodi nec cibum sumere. "
        },
        {
            "chapter": 5,
            "verse": 12,
            "name": "1 Corinthians 5:12",
            "text": "Quid enim mihi de iis qui foris sunt, judicare ? nonne de iis qui intus sunt, vos judicatis ? "
        },
        {
            "chapter": 5,
            "verse": 13,
            "name": "1 Corinthians 5:13",
            "text": "nam eos qui foris sunt, Deus judicabit. Auferte malum ex vobis ipsis.   "
        }
    ]
}