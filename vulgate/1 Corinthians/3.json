{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 46,
    "book_name": "1 Corinthians",
    "chapter": 3,
    "name": "1 Corinthians 3",
    "verses": [
        {
            "chapter": 3,
            "verse": 1,
            "name": "1 Corinthians 3:1",
            "text": "Et ego, fratres, non potui vobis loqui quasi spiritualibus, sed quasi carnalibus. Tamquam parvulis in Christo, "
        },
        {
            "chapter": 3,
            "verse": 2,
            "name": "1 Corinthians 3:2",
            "text": "lac vobis potum dedi, non escam : nondum enim poteratis : sed nec nunc quidem potestis : adhuc enim carnales estis. "
        },
        {
            "chapter": 3,
            "verse": 3,
            "name": "1 Corinthians 3:3",
            "text": "Cum enim sit inter vos zelus, et contentio : nonne carnales estis, et secundum hominem ambulatis ? "
        },
        {
            "chapter": 3,
            "verse": 4,
            "name": "1 Corinthians 3:4",
            "text": "Cum enim quis dicat : Ego quidem sum Pauli ; alius autem : Ego Apollo : nonne homines estis ?   Quid igitur est Apollo ? quid vero Paulus ? "
        },
        {
            "chapter": 3,
            "verse": 5,
            "name": "1 Corinthians 3:5",
            "text": "ministri ejus, cui credidistis, et unicuique sicut Dominus dedit. "
        },
        {
            "chapter": 3,
            "verse": 6,
            "name": "1 Corinthians 3:6",
            "text": "Ego plantavi, Apollo rigavit : sed Deus incrementum dedit. "
        },
        {
            "chapter": 3,
            "verse": 7,
            "name": "1 Corinthians 3:7",
            "text": "Itaque neque qui plantat est aliquid, neque qui rigat : sed qui incrementum dat, Deus. "
        },
        {
            "chapter": 3,
            "verse": 8,
            "name": "1 Corinthians 3:8",
            "text": "Qui autem plantat, et qui rigat, unum sunt. Unusquisque autem propriam mercedem accipiet, secundum suum laborem. "
        },
        {
            "chapter": 3,
            "verse": 9,
            "name": "1 Corinthians 3:9",
            "text": "Dei enim sumus adjutores : Dei agricultura estis, Dei ædificatio estis. "
        },
        {
            "chapter": 3,
            "verse": 10,
            "name": "1 Corinthians 3:10",
            "text": "Secundum gratiam Dei, quæ data est mihi, ut sapiens architectus fundamentum posui : alius autem superædificat. Unusquisque autem videat quomodo superædificet. "
        },
        {
            "chapter": 3,
            "verse": 11,
            "name": "1 Corinthians 3:11",
            "text": "Fundamentum enim aliud nemo potest ponere præter id quod positum est, quod est Christus Jesus. "
        },
        {
            "chapter": 3,
            "verse": 12,
            "name": "1 Corinthians 3:12",
            "text": "Si quis autem superædificat super fundamentum hoc, aurum, argentum, lapides pretiosos, ligna, fœnum, stipulam, "
        },
        {
            "chapter": 3,
            "verse": 13,
            "name": "1 Corinthians 3:13",
            "text": "uniuscujusque opus manifestum erit : dies enim Domini declarabit, quia in igne revelabitur : et uniuscujusque opus quale sit, ignis probabit. "
        },
        {
            "chapter": 3,
            "verse": 14,
            "name": "1 Corinthians 3:14",
            "text": "Si cujus opus manserit quod superædificavit, mercedem accipiet. "
        },
        {
            "chapter": 3,
            "verse": 15,
            "name": "1 Corinthians 3:15",
            "text": "Si cujus opus arserit, detrimentum patietur : ipse autem salvus erit, sic tamen quasi per ignem. "
        },
        {
            "chapter": 3,
            "verse": 16,
            "name": "1 Corinthians 3:16",
            "text": "Nescitis quia templum Dei estis, et Spiritus Dei habitat in vobis ? "
        },
        {
            "chapter": 3,
            "verse": 17,
            "name": "1 Corinthians 3:17",
            "text": "Si quis autem templum Dei violaverit, disperdet illum Deus. Templum enim Dei sanctum est, quod estis vos.  "
        },
        {
            "chapter": 3,
            "verse": 18,
            "name": "1 Corinthians 3:18",
            "text": " Nemo se seducat : si quis videtur inter vos sapiens esse in hoc sæculo, stultus fiat ut sit sapiens. "
        },
        {
            "chapter": 3,
            "verse": 19,
            "name": "1 Corinthians 3:19",
            "text": "Sapientia enim hujus mundi, stultitia est apud Deum. Scriptum est enim : Comprehendam sapientes in astutia eorum. "
        },
        {
            "chapter": 3,
            "verse": 20,
            "name": "1 Corinthians 3:20",
            "text": "Et iterum : Dominus novit cogitationes sapientium quoniam vanæ sunt. "
        },
        {
            "chapter": 3,
            "verse": 21,
            "name": "1 Corinthians 3:21",
            "text": "Nemo itaque glorietur in hominibus. "
        },
        {
            "chapter": 3,
            "verse": 22,
            "name": "1 Corinthians 3:22",
            "text": "Omnia enim vestra sunt, sive Paulus, sive Apollo, sive Cephas, sive mundus, sive vita, sive mors, sive præsentia, sive futura : omnia enim vestra sunt : "
        },
        {
            "chapter": 3,
            "verse": 23,
            "name": "1 Corinthians 3:23",
            "text": "vos autem Christi : Christus autem Dei.   "
        }
    ]
}