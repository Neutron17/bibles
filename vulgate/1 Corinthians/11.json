{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 46,
    "book_name": "1 Corinthians",
    "chapter": 11,
    "name": "1 Corinthians 11",
    "verses": [
        {
            "chapter": 11,
            "verse": 1,
            "name": "1 Corinthians 11:1",
            "text": "Imitatores mei estote, sicut et ego Christi. "
        },
        {
            "chapter": 11,
            "verse": 2,
            "name": "1 Corinthians 11:2",
            "text": "Laudo autem vos fratres quod per omnia mei memores estis : et sicut tradidi vobis, præcepta mea tenetis. "
        },
        {
            "chapter": 11,
            "verse": 3,
            "name": "1 Corinthians 11:3",
            "text": "Volo autem vos scire quod omnis viri caput, Christus est : caput autem mulieris, vir : caput vero Christi, Deus. "
        },
        {
            "chapter": 11,
            "verse": 4,
            "name": "1 Corinthians 11:4",
            "text": "Omnis vir orans, aut prophetans velato capite, deturpat caput suum. "
        },
        {
            "chapter": 11,
            "verse": 5,
            "name": "1 Corinthians 11:5",
            "text": "Omnis autem mulier orans, aut prophetans non velato capite, deturpat caput suum : unum enim est ac si decalvetur. "
        },
        {
            "chapter": 11,
            "verse": 6,
            "name": "1 Corinthians 11:6",
            "text": "Nam si non velatur mulier, tondeatur. Si vero turpe est mulieri tonderi, aut decalvari, velet caput suum. "
        },
        {
            "chapter": 11,
            "verse": 7,
            "name": "1 Corinthians 11:7",
            "text": "Vir quidem non debet velare caput suum : quoniam imago et gloria Dei est, mulier autem gloria viri est. "
        },
        {
            "chapter": 11,
            "verse": 8,
            "name": "1 Corinthians 11:8",
            "text": "Non enim vir ex muliere est, sed mulier ex viro. "
        },
        {
            "chapter": 11,
            "verse": 9,
            "name": "1 Corinthians 11:9",
            "text": "Etenim non est creatus vir propter mulierem, sed mulier propter virum. "
        },
        {
            "chapter": 11,
            "verse": 10,
            "name": "1 Corinthians 11:10",
            "text": "Ideo debet mulier potestatem habere supra caput propter angelos. "
        },
        {
            "chapter": 11,
            "verse": 11,
            "name": "1 Corinthians 11:11",
            "text": "Verumtamen neque vir sine muliere : neque mulier sine viro in Domino. "
        },
        {
            "chapter": 11,
            "verse": 12,
            "name": "1 Corinthians 11:12",
            "text": "Nam sicut mulier de viro, ita et vir per mulierem : omnia autem ex Deo. "
        },
        {
            "chapter": 11,
            "verse": 13,
            "name": "1 Corinthians 11:13",
            "text": "Vos ipsi judicate : decet mulierem non velatam orare Deum ? "
        },
        {
            "chapter": 11,
            "verse": 14,
            "name": "1 Corinthians 11:14",
            "text": "Nec ipsa natura docet vos, quod vir quidem si comam nutriat, ignominia est illi : "
        },
        {
            "chapter": 11,
            "verse": 15,
            "name": "1 Corinthians 11:15",
            "text": "mulier vero si comam nutriat, gloria est illi : quoniam capilli pro velamine ei dati sunt. "
        },
        {
            "chapter": 11,
            "verse": 16,
            "name": "1 Corinthians 11:16",
            "text": "Si quis autem videtur contentiosus esse : nos talem consuetudinem non habemus, neque ecclesia Dei.  "
        },
        {
            "chapter": 11,
            "verse": 17,
            "name": "1 Corinthians 11:17",
            "text": " Hoc autem præcipio : non laudans quod non in melius, sed in deterius convenitis. "
        },
        {
            "chapter": 11,
            "verse": 18,
            "name": "1 Corinthians 11:18",
            "text": "Primum quidem convenientibus vobis in ecclesiam, audio scissuras esse inter vos, et ex parte credo. "
        },
        {
            "chapter": 11,
            "verse": 19,
            "name": "1 Corinthians 11:19",
            "text": "Nam oportet et hæreses esse, ut et qui probati sunt, manifesti fiant in vobis. "
        },
        {
            "chapter": 11,
            "verse": 20,
            "name": "1 Corinthians 11:20",
            "text": "Convenientibus ergo vobis in unum, jam non est Dominicam cœnam manducare. "
        },
        {
            "chapter": 11,
            "verse": 21,
            "name": "1 Corinthians 11:21",
            "text": "Unusquisque enim suam cœnam præsumit ad manducandum, et alius quidem esurit, alius autem ebrius est. "
        },
        {
            "chapter": 11,
            "verse": 22,
            "name": "1 Corinthians 11:22",
            "text": "Numquid domos non habetis ad manducandum, et bibendum ? aut ecclesiam Dei contemnitis, et confunditis eos qui non habent ? Quid dicam vobis ? laudo vos ? in hoc non laudo. "
        },
        {
            "chapter": 11,
            "verse": 23,
            "name": "1 Corinthians 11:23",
            "text": "Ego enim accepi a Domino quod et tradidi vobis, quoniam Dominus Jesus in qua nocte tradebatur, accepit panem, "
        },
        {
            "chapter": 11,
            "verse": 24,
            "name": "1 Corinthians 11:24",
            "text": "et gratias agens fregit, et dixit : Accipite, et manducate : hoc est corpus meum, quod pro vobis tradetur : hoc facite in meam commemorationem. "
        },
        {
            "chapter": 11,
            "verse": 25,
            "name": "1 Corinthians 11:25",
            "text": "Similiter et calicem, postquam cœnavit, dicens : Hic calix novum testamentum est in meo sanguine : hoc facite quotiescumque bibetis, in meam commemorationem. "
        },
        {
            "chapter": 11,
            "verse": 26,
            "name": "1 Corinthians 11:26",
            "text": "Quotiescumque enim manducabitis panem hunc, et calicem bibetis, mortem Domini annuntiabitis donec veniat. "
        },
        {
            "chapter": 11,
            "verse": 27,
            "name": "1 Corinthians 11:27",
            "text": "Itaque quicumque manducaverit panem hunc, vel biberit calicem Domini indigne, reus erit corporis et sanguinis Domini. "
        },
        {
            "chapter": 11,
            "verse": 28,
            "name": "1 Corinthians 11:28",
            "text": "Probet autem seipsum homo : et sic de pane illo edat, et de calice bibat. "
        },
        {
            "chapter": 11,
            "verse": 29,
            "name": "1 Corinthians 11:29",
            "text": "Qui enim manducat et bibit indigne, judicium sibi manducat et bibit, non dijudicans corpus Domini. "
        },
        {
            "chapter": 11,
            "verse": 30,
            "name": "1 Corinthians 11:30",
            "text": "Ideo inter vos multi infirmi et imbecilles, et dormiunt multi. "
        },
        {
            "chapter": 11,
            "verse": 31,
            "name": "1 Corinthians 11:31",
            "text": "Quod si nosmetipsos dijudicaremus, non utique judicaremur. "
        },
        {
            "chapter": 11,
            "verse": 32,
            "name": "1 Corinthians 11:32",
            "text": "Dum judicamur autem, a Domino corripimur, ut non cum hoc mundo damnemur. "
        },
        {
            "chapter": 11,
            "verse": 33,
            "name": "1 Corinthians 11:33",
            "text": "Itaque fratres mei, cum convenitis ad manducandum, invicem exspectate. "
        },
        {
            "chapter": 11,
            "verse": 34,
            "name": "1 Corinthians 11:34",
            "text": "Si quis esurit, domi manducet, ut non in judicium conveniatis. Cetera autem, cum venero, disponam.   "
        }
    ]
}