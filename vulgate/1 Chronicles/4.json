{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 13,
    "book_name": "1 Chronicles",
    "chapter": 4,
    "name": "1 Chronicles 4",
    "verses": [
        {
            "chapter": 4,
            "verse": 1,
            "name": "1 Chronicles 4:1",
            "text": "Filii Juda : Phares, Hesron, et Charmi, et Hur, et Sobal. "
        },
        {
            "chapter": 4,
            "verse": 2,
            "name": "1 Chronicles 4:2",
            "text": "Raia vero filius Sobal genuit Jahath, de quo nati sunt Ahumai, et Laad : hæ cognationes Sarathi. "
        },
        {
            "chapter": 4,
            "verse": 3,
            "name": "1 Chronicles 4:3",
            "text": "Ista quoque stirps Etam : Jezrahel, et Jesema, et Jedebos. Nomen quoque sororis eorum, Asalelphuni. "
        },
        {
            "chapter": 4,
            "verse": 4,
            "name": "1 Chronicles 4:4",
            "text": "Phanuel autem pater Gedor, et Ezer pater Hosa : isti sunt filii Hur primogeniti Ephratha patris Bethlehem. "
        },
        {
            "chapter": 4,
            "verse": 5,
            "name": "1 Chronicles 4:5",
            "text": "Assur vero patri Thecuæ erant duæ uxores, Halaa et Naara. "
        },
        {
            "chapter": 4,
            "verse": 6,
            "name": "1 Chronicles 4:6",
            "text": "Peperit autem ei Naara, Oozam, et Hepher, et Themani, et Ahasthari : isti sunt filii Naara. "
        },
        {
            "chapter": 4,
            "verse": 7,
            "name": "1 Chronicles 4:7",
            "text": "Porro filii Halaa, Sereth, Isaar et Ethnan. "
        },
        {
            "chapter": 4,
            "verse": 8,
            "name": "1 Chronicles 4:8",
            "text": "Cos autem genuit Anob, et Soboba, et cognationem Aharehel filii Arum. "
        },
        {
            "chapter": 4,
            "verse": 9,
            "name": "1 Chronicles 4:9",
            "text": "Fuit autem Jabes inclytus præ fratribus suis, et mater ejus vocavit nomen illius Jabes, dicens : Quia peperi eum in dolore. "
        },
        {
            "chapter": 4,
            "verse": 10,
            "name": "1 Chronicles 4:10",
            "text": "Invocavit vero Jabes Deum Israël, dicens : Si benedicens benedixeris mihi, et dilataveris terminos meos, et fuerit manus tua mecum, et feceris me a malitia non opprimi. Et præstitit Deus quæ precatus est.  "
        },
        {
            "chapter": 4,
            "verse": 11,
            "name": "1 Chronicles 4:11",
            "text": " Caleb autem frater Sua genuit Mahir, qui fuit pater Esthon. "
        },
        {
            "chapter": 4,
            "verse": 12,
            "name": "1 Chronicles 4:12",
            "text": "Porro Esthon genuit Bethrapha, et Phesse, et Tehinna patrem urbis Naas : hi sunt viri Recha. "
        },
        {
            "chapter": 4,
            "verse": 13,
            "name": "1 Chronicles 4:13",
            "text": "Filii autem Cenez, Othoniel, et Saraia. Porro filii Othoniel, Hathath, et Maonathi. "
        },
        {
            "chapter": 4,
            "verse": 14,
            "name": "1 Chronicles 4:14",
            "text": "Maonathi genuit Ophra, Saraia autem genuit Joab patrem Vallis artificum : ibi quippe artifices erant. "
        },
        {
            "chapter": 4,
            "verse": 15,
            "name": "1 Chronicles 4:15",
            "text": "Filii vero Caleb filii Jephone, Hir, et Ela, et Naham. Filii quoque Ela : Cenez. "
        },
        {
            "chapter": 4,
            "verse": 16,
            "name": "1 Chronicles 4:16",
            "text": "Filii quoque Jaleleel : Ziph, et Zipha, Thiria, et Asraël. "
        },
        {
            "chapter": 4,
            "verse": 17,
            "name": "1 Chronicles 4:17",
            "text": "Et filii Ezra, Jether, et Mered, et Epher, et Jalon, genuitque Mariam, et Sammai, et Jesba patrem Esthamo. "
        },
        {
            "chapter": 4,
            "verse": 18,
            "name": "1 Chronicles 4:18",
            "text": "Uxor quoque ejus Judaia, peperit Jared patrem Gedor, et Heber patrem Socho, et Icuthiel patrem Zanoë : hi autem filii Bethiæ filiæ Pharaonis, quam accepit Mered. "
        },
        {
            "chapter": 4,
            "verse": 19,
            "name": "1 Chronicles 4:19",
            "text": "Et filii uxoris Odaiæ sororis Naham patris Ceila, Garmi, et Esthamo, qui fuit de Machathi. "
        },
        {
            "chapter": 4,
            "verse": 20,
            "name": "1 Chronicles 4:20",
            "text": "Filii quoque Simon, Amnon, et Rinna filius Hanan, et Thilon. Et filii Jesi, Zoheth, et Benzoheth. "
        },
        {
            "chapter": 4,
            "verse": 21,
            "name": "1 Chronicles 4:21",
            "text": "Filii Sela, filii Juda : Her pater Lecha, et Laada pater Maresa, et cognationes domus operantium byssum in domo juramenti. "
        },
        {
            "chapter": 4,
            "verse": 22,
            "name": "1 Chronicles 4:22",
            "text": "Et qui stare fecit solem, virique Mendacii, et Securus, et Incendens, qui principes fuerunt in Moab, et qui reversi sunt in Lahem : hæc autem verba vetera. "
        },
        {
            "chapter": 4,
            "verse": 23,
            "name": "1 Chronicles 4:23",
            "text": "Hi sunt figuli habitantes in plantationibus et in sepibus, apud regem in operibus ejus : commoratique sunt ibi.  "
        },
        {
            "chapter": 4,
            "verse": 24,
            "name": "1 Chronicles 4:24",
            "text": " Filii Simeon : Namuel et Jamin, Jarib, Zara, Saul. "
        },
        {
            "chapter": 4,
            "verse": 25,
            "name": "1 Chronicles 4:25",
            "text": "Sellum filius ejus, Mapsam filius ejus, Masma filius ejus. "
        },
        {
            "chapter": 4,
            "verse": 26,
            "name": "1 Chronicles 4:26",
            "text": "Filii Masma : Hamuel filius ejus, Zachur filius ejus, Semei filius ejus. "
        },
        {
            "chapter": 4,
            "verse": 27,
            "name": "1 Chronicles 4:27",
            "text": "Filii Semei sedecim, et filiæ sex : fratres autem ejus non habuerunt filios multos, et universa cognatio non potuit adæquare summam filiorum Juda. "
        },
        {
            "chapter": 4,
            "verse": 28,
            "name": "1 Chronicles 4:28",
            "text": "Habitaverunt autem in Bersabee, et Molada, et Hasarsuhal, "
        },
        {
            "chapter": 4,
            "verse": 29,
            "name": "1 Chronicles 4:29",
            "text": "et in Bala, et in Asom, et in Tholad, "
        },
        {
            "chapter": 4,
            "verse": 30,
            "name": "1 Chronicles 4:30",
            "text": "et in Bathuel, et in Horma, et in Siceleg, "
        },
        {
            "chapter": 4,
            "verse": 31,
            "name": "1 Chronicles 4:31",
            "text": "et in Bethmarchaboth, et in Hasarsusim, et in Bethberai, et in Saarim : hæ civitates eorum usque ad regem David. "
        },
        {
            "chapter": 4,
            "verse": 32,
            "name": "1 Chronicles 4:32",
            "text": "Villæ quoque eorum : Etam, et Aën, Remmon, et Thochen, et Asan, civitates quinque. "
        },
        {
            "chapter": 4,
            "verse": 33,
            "name": "1 Chronicles 4:33",
            "text": "Et universi viculi eorum per circuitum civitatum istarum usque ad Baal : hæc est habitatio eorum, et sedium distributio. "
        },
        {
            "chapter": 4,
            "verse": 34,
            "name": "1 Chronicles 4:34",
            "text": "Mosobab quoque et Jemlech, et Josa filius Amasiæ, "
        },
        {
            "chapter": 4,
            "verse": 35,
            "name": "1 Chronicles 4:35",
            "text": "et Joël, et Jehu filius Josabiæ filii Saraiæ filii Asiel, "
        },
        {
            "chapter": 4,
            "verse": 36,
            "name": "1 Chronicles 4:36",
            "text": "et Elioënai, et Jacoba, et Isuhaia, et Asaia, et Adiel, et Ismiel, et Banaia, "
        },
        {
            "chapter": 4,
            "verse": 37,
            "name": "1 Chronicles 4:37",
            "text": "Ziza quoque filius Sephei filii Allon filii Idaia filii Semri filii Samaia. "
        },
        {
            "chapter": 4,
            "verse": 38,
            "name": "1 Chronicles 4:38",
            "text": "Isti sunt nominati principes in cognationibus suis, et in domo affinitatum suarum multiplicati sunt vehementer. "
        },
        {
            "chapter": 4,
            "verse": 39,
            "name": "1 Chronicles 4:39",
            "text": "Et profecti sunt ut ingrederentur in Gador usque ad orientem vallis, et ut quærerent pascua gregibus suis. "
        },
        {
            "chapter": 4,
            "verse": 40,
            "name": "1 Chronicles 4:40",
            "text": "Inveneruntque pascuas uberes, et valde bonas, et terram latissimam et quietam et fertilem, in qua ante habitaverant de stirpe Cham. "
        },
        {
            "chapter": 4,
            "verse": 41,
            "name": "1 Chronicles 4:41",
            "text": "Hi ergo venerunt, quos supra descripsimus nominatim, in diebus Ezechiæ regis Juda : et percusserunt tabernacula eorum, et habitatores qui inventi fuerant ibi, et deleverunt eos usque in præsentem diem : habitaveruntque pro eis, quoniam uberrimas pascuas ibidem repererunt. "
        },
        {
            "chapter": 4,
            "verse": 42,
            "name": "1 Chronicles 4:42",
            "text": "De filiis quoque Simeon abierunt in montem Seir viri quingenti, habentes principes Phalthiam et Naariam et Raphaiam et Oziel filios Jesi : "
        },
        {
            "chapter": 4,
            "verse": 43,
            "name": "1 Chronicles 4:43",
            "text": "et percusserunt reliquias, quæ evadere potuerant, Amalecitarum, et habitaverunt ibi pro eis usque ad diem hanc.   "
        }
    ]
}