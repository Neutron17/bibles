{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 13,
    "book_name": "1 Chronicles",
    "chapter": 21,
    "name": "1 Chronicles 21",
    "verses": [
        {
            "chapter": 21,
            "verse": 1,
            "name": "1 Chronicles 21:1",
            "text": "Consurrexit autem Satan contra Israël, et concitavit David ut numeraret Israël. "
        },
        {
            "chapter": 21,
            "verse": 2,
            "name": "1 Chronicles 21:2",
            "text": "Dixitque David ad Joab et ad principes populi : Ite, et numerate Israël a Bersabee usque Dan : et afferte mihi numerum ut sciam. "
        },
        {
            "chapter": 21,
            "verse": 3,
            "name": "1 Chronicles 21:3",
            "text": "Responditque Joab : Augeat Dominus populum suum centuplum quam sunt : nonne, domine mi rex, omnes servi tui sunt ? quare hoc quærit dominus meus, quod in peccatum reputetur Israëli ? "
        },
        {
            "chapter": 21,
            "verse": 4,
            "name": "1 Chronicles 21:4",
            "text": "Sed sermo regis magis prævaluit : egressusque est Joab, et circuivit universum Israël : et reversus est Jerusalem, "
        },
        {
            "chapter": 21,
            "verse": 5,
            "name": "1 Chronicles 21:5",
            "text": "deditque David numerum eorum quos circuierat : et inventus est omnis numerus Israël, mille millia et centum millia virorum educentium gladium : de Juda autem quadringenta septuaginta millia bellatorum. "
        },
        {
            "chapter": 21,
            "verse": 6,
            "name": "1 Chronicles 21:6",
            "text": "Nam Levi et Benjamin non numeravit : eo quod Joab invitus exsequeretur regis imperium. "
        },
        {
            "chapter": 21,
            "verse": 7,
            "name": "1 Chronicles 21:7",
            "text": "Displicuit autem Deo quod jussum erat : et percussit Israël. "
        },
        {
            "chapter": 21,
            "verse": 8,
            "name": "1 Chronicles 21:8",
            "text": "Dixitque David ad Deum : Peccavi nimis ut hoc facerem : obsecro, aufer iniquitatem servi tui, quia insipienter egi. "
        },
        {
            "chapter": 21,
            "verse": 9,
            "name": "1 Chronicles 21:9",
            "text": "Et locutus est Dominus ad Gad videntem Davidis, dicens : "
        },
        {
            "chapter": 21,
            "verse": 10,
            "name": "1 Chronicles 21:10",
            "text": "Vade, et loquere ad David, et dic ei : Hæc dicit Dominus : Trium tibi optionem do : unum, quod volueris, elige, et faciam tibi. "
        },
        {
            "chapter": 21,
            "verse": 11,
            "name": "1 Chronicles 21:11",
            "text": "Cumque venisset Gad ad David, dixit ei : Hæc dicit Dominus : Elige, quod volueris : "
        },
        {
            "chapter": 21,
            "verse": 12,
            "name": "1 Chronicles 21:12",
            "text": "aut tribus annis famem ; aut tribus mensibus te fugere hostes tuos, et gladium eorum non posse evadere ; aut tribus diebus gladium Domini, et pestilentiam versari in terra, et angelum Domini interficere in universis finibus Israël : nunc igitur vide quid respondeam ei qui misit me. "
        },
        {
            "chapter": 21,
            "verse": 13,
            "name": "1 Chronicles 21:13",
            "text": "Et dixit David ad Gad : Ex omni parte me angustiæ premunt : sed melius mihi est ut incidam in manus Domini, quia multæ sunt miserationes ejus, quam in manus hominum.  "
        },
        {
            "chapter": 21,
            "verse": 14,
            "name": "1 Chronicles 21:14",
            "text": " Misit ergo Dominus pestilentiam in Israël : et ceciderunt de Israël septuaginta millia virorum. "
        },
        {
            "chapter": 21,
            "verse": 15,
            "name": "1 Chronicles 21:15",
            "text": "Misit quoque angelum in Jerusalem ut percuteret eam : cumque percuteretur, vidit Dominus, et misertus est super magnitudine mali : et imperavit angelo qui percutiebat : Sufficit, jam cesset manus tua. Porro angelus Domini stabat juxta aream Ornan Jebusæi. "
        },
        {
            "chapter": 21,
            "verse": 16,
            "name": "1 Chronicles 21:16",
            "text": "Levansque David oculos suos, vidit angelum Domini stantem inter cælum et terram, et evaginatum gladium in manu ejus, et versum contra Jerusalem : et ceciderunt tam ipse quam majores natu, vestiti ciliciis, proni in terram. "
        },
        {
            "chapter": 21,
            "verse": 17,
            "name": "1 Chronicles 21:17",
            "text": "Dixitque David ad Deum : Nonne ego sum, qui jussi ut numeraretur populus ? ego, qui peccavi ? ego, qui malum feci ? iste grex, quid commeruit ? Domine Deus meus, vertatur, obsecro, manus tua in me, et in domum patris mei : populus autem tuus non percutiatur. "
        },
        {
            "chapter": 21,
            "verse": 18,
            "name": "1 Chronicles 21:18",
            "text": "Angelus autem Domini præcepit Gad ut diceret Davidi ut ascenderet, exstrueretque altare Domino Deo in area Ornan Jebusæi. "
        },
        {
            "chapter": 21,
            "verse": 19,
            "name": "1 Chronicles 21:19",
            "text": "Ascendit ergo David juxta sermonem Gad, quem locutus ei fuerat ex nomine Domini. "
        },
        {
            "chapter": 21,
            "verse": 20,
            "name": "1 Chronicles 21:20",
            "text": "Porro Ornan cum suspexisset et vidisset angelum, quatuorque filii ejus cum eo, absconderunt se : nam eo tempore terebat in area triticum. "
        },
        {
            "chapter": 21,
            "verse": 21,
            "name": "1 Chronicles 21:21",
            "text": "Igitur cum veniret David ad Ornan, conspexit eum Ornan, et processit ei obviam de area, et adoravit eum pronus in terram. "
        },
        {
            "chapter": 21,
            "verse": 22,
            "name": "1 Chronicles 21:22",
            "text": "Dixitque ei David : Da mihi locum areæ tuæ, ut ædificem in ea altare Domino : ita ut quantum valet argenti accipias, et cesset plaga a populo. "
        },
        {
            "chapter": 21,
            "verse": 23,
            "name": "1 Chronicles 21:23",
            "text": "Dixit autem Ornan ad David : Tolle, et faciat dominus meus rex quodcumque ei placet : sed et boves do in holocaustum, et tribulas in ligna, et triticum in sacrificium : omnia libens præbebo. "
        },
        {
            "chapter": 21,
            "verse": 24,
            "name": "1 Chronicles 21:24",
            "text": "Dixitque ei rex David : Nequaquam ita fiet, sed argentum dabo quantum valet : neque enim tibi auferre debeo, et sic offerre Domino holocausta gratuita. "
        },
        {
            "chapter": 21,
            "verse": 25,
            "name": "1 Chronicles 21:25",
            "text": "Dedit ergo David Ornan pro loco siclos auri justissimi ponderis sexcentos. "
        },
        {
            "chapter": 21,
            "verse": 26,
            "name": "1 Chronicles 21:26",
            "text": "Et ædificavit ibi altare Domino, obtulitque holocausta et pacifica, et invocavit Dominum ; et exaudivit eum in igne de cælo super altare holocausti. "
        },
        {
            "chapter": 21,
            "verse": 27,
            "name": "1 Chronicles 21:27",
            "text": "Præcepitque Dominus angelo, et convertit gladium suum in vaginam. "
        },
        {
            "chapter": 21,
            "verse": 28,
            "name": "1 Chronicles 21:28",
            "text": "Protinus ergo David, videns quod exaudisset eum Dominus in area Ornan Jebusæi, immolavit ibi victimas. "
        },
        {
            "chapter": 21,
            "verse": 29,
            "name": "1 Chronicles 21:29",
            "text": "Tabernaculum autem Domini, quod fecerat Moyses in deserto, et altare holocaustorum, ea tempestate erat in excelso Gabaon. "
        },
        {
            "chapter": 21,
            "verse": 30,
            "name": "1 Chronicles 21:30",
            "text": "Et non prævaluit David ire ad altare ut ibi obsecraret Deum : nimio enim fuerat in timore perterritus, videns gladium angeli Domini.   "
        }
    ]
}