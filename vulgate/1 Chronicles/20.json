{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 13,
    "book_name": "1 Chronicles",
    "chapter": 20,
    "name": "1 Chronicles 20",
    "verses": [
        {
            "chapter": 20,
            "verse": 1,
            "name": "1 Chronicles 20:1",
            "text": "Factum est autem post anni circulum, eo tempore quo solent reges ad bella procedere, congregavit Joab exercitum, et robur militiæ, et vastavit terram filiorum Ammon : perrexitque et obsedit Rabba. Porro David manebat in Jerusalem, quando Joab percussit Rabba et destruxit eam. "
        },
        {
            "chapter": 20,
            "verse": 2,
            "name": "1 Chronicles 20:2",
            "text": "Tulit autem David coronam Melchom de capite ejus, et invenit in ea auri pondo talentum, et pretiosissimas gemmas, fecitque sibi inde diadema : manubias quoque urbis plurimas tulit ; "
        },
        {
            "chapter": 20,
            "verse": 3,
            "name": "1 Chronicles 20:3",
            "text": "populum autem, qui erat in ea, eduxit, et fecit super eos tribulas, et trahas, et ferrata carpenta transire, ita ut dissecarentur et contererentur. Sic fecit David cunctis urbibus filiorum Ammon : et reversus est cum omni populo suo in Jerusalem. "
        },
        {
            "chapter": 20,
            "verse": 4,
            "name": "1 Chronicles 20:4",
            "text": "Post hæc initum est bellum in Gazer adversum Philisthæos, in quo percussit Sobochai Husathites, Saphai de genere Raphaim, et humiliavit eos. "
        },
        {
            "chapter": 20,
            "verse": 5,
            "name": "1 Chronicles 20:5",
            "text": "Aliud quoque bellum gestum est adversus Philisthæos, in quo percussit Adeodatus filius Saltus Bethlehemites fratrem Goliath Gethæi, cujus hastæ lignum erat quasi liciatorium texentium. "
        },
        {
            "chapter": 20,
            "verse": 6,
            "name": "1 Chronicles 20:6",
            "text": "Sed et aliud bellum accidit in Geth, in quo fuit homo longissimus, senos habens digitos, id est, simul viginti quatuor : qui et ipse de Rapha fuerat stirpe generatus. "
        },
        {
            "chapter": 20,
            "verse": 7,
            "name": "1 Chronicles 20:7",
            "text": "Hic blasphemavit Israël : et percussit eum Jonathan filius Samaa fratris David. Hi sunt filii Rapha in Geth, qui ceciderunt in manu David et servorum ejus.   "
        }
    ]
}