{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 13,
    "book_name": "1 Chronicles",
    "chapter": 17,
    "name": "1 Chronicles 17",
    "verses": [
        {
            "chapter": 17,
            "verse": 1,
            "name": "1 Chronicles 17:1",
            "text": "Cum autem habitaret David in domo sua, dixit ad Nathan prophetam : Ecce ego habito in domo cedrina : arca autem fœderis Domini sub pellibus est. "
        },
        {
            "chapter": 17,
            "verse": 2,
            "name": "1 Chronicles 17:2",
            "text": "Et ait Nathan ad David : Omnia quæ in corde tuo sunt, fac : Deus enim tecum est. "
        },
        {
            "chapter": 17,
            "verse": 3,
            "name": "1 Chronicles 17:3",
            "text": "Igitur nocte illa factus est sermo Dei ad Nathan, dicens : "
        },
        {
            "chapter": 17,
            "verse": 4,
            "name": "1 Chronicles 17:4",
            "text": "Vade, et loquere David servo meo : Hæc dicit Dominus : Non ædificabis tu mihi domum ad habitandum. "
        },
        {
            "chapter": 17,
            "verse": 5,
            "name": "1 Chronicles 17:5",
            "text": "Neque enim mansi in domo ex eo tempore quo eduxi Israël usque ad diem hanc : sed fui semper mutans loca tabernaculi, et in tentorio "
        },
        {
            "chapter": 17,
            "verse": 6,
            "name": "1 Chronicles 17:6",
            "text": "manens cum omni Israël. Numquid locutus sum saltem uni judicum Israël, quibus præceperam ut pascerent populum meum, et dixi : Quare non ædificastis mihi domum cedrinam ? "
        },
        {
            "chapter": 17,
            "verse": 7,
            "name": "1 Chronicles 17:7",
            "text": "Nunc itaque sic loqueris ad servum meum David : Hæc dicit Dominus exercituum : Ego tuli te, cum in pascuis sequereris gregem, ut esses dux populi mei Israël : "
        },
        {
            "chapter": 17,
            "verse": 8,
            "name": "1 Chronicles 17:8",
            "text": "et fui tecum quocumque perrexisti, et interfeci omnes inimicos tuos coram te, fecique tibi nomen quasi unius magnorum qui celebrantur in terra. "
        },
        {
            "chapter": 17,
            "verse": 9,
            "name": "1 Chronicles 17:9",
            "text": "Et dedi locum populo meo Israël : plantabitur, et habitabit in eo, et ultra non commovebitur : nec filii iniquitatis atterent eos, sicut a principio, "
        },
        {
            "chapter": 17,
            "verse": 10,
            "name": "1 Chronicles 17:10",
            "text": "ex diebus quibus dedi judices populo meo Israël, et humiliavi universos inimicos tuos. Annuntio ergo tibi, quod ædificaturus sit tibi Dominus domum. "
        },
        {
            "chapter": 17,
            "verse": 11,
            "name": "1 Chronicles 17:11",
            "text": "Cumque impleveris dies tuos ut vadas ad patres tuos, suscitabo semen tuum post te, quod erit de filiis tuis : et stabiliam regnum ejus. "
        },
        {
            "chapter": 17,
            "verse": 12,
            "name": "1 Chronicles 17:12",
            "text": "Ipse ædificabit mihi domum, et firmabo solium ejus usque in æternum. "
        },
        {
            "chapter": 17,
            "verse": 13,
            "name": "1 Chronicles 17:13",
            "text": "Ego ero ei in patrem, et ipse erit mihi in filium : et misericordiam meam non auferam ab eo, sicut abstuli ab eo qui ante te fuit. "
        },
        {
            "chapter": 17,
            "verse": 14,
            "name": "1 Chronicles 17:14",
            "text": "Et statuam eum in domo mea, et in regno meo usque in sempiternum : et thronus ejus erit firmissimus in perpetuum. "
        },
        {
            "chapter": 17,
            "verse": 15,
            "name": "1 Chronicles 17:15",
            "text": "Juxta omnia verba hæc, et juxta universam visionem istam, sic locutus est Nathan ad David.  "
        },
        {
            "chapter": 17,
            "verse": 16,
            "name": "1 Chronicles 17:16",
            "text": " Cumque venisset rex David, et sedisset coram Domino, dixit : Quis ego sum, Domine Deus, et quæ domus mea, ut præstares mihi talia ? "
        },
        {
            "chapter": 17,
            "verse": 17,
            "name": "1 Chronicles 17:17",
            "text": "sed et hoc parum visum est in conspectu tuo, ideoque locutus es super domum servi tui etiam in futurum : et fecisti me spectabilem super omnes homines, Domine Deus. "
        },
        {
            "chapter": 17,
            "verse": 18,
            "name": "1 Chronicles 17:18",
            "text": "Quid ultra addere potest David, cum ita glorificaveris servum tuum, et cognoveris eum ? "
        },
        {
            "chapter": 17,
            "verse": 19,
            "name": "1 Chronicles 17:19",
            "text": "Domine, propter famulum tuum juxta cor tuum fecisti omnem magnificentiam hanc, et nota esse voluisti universa magnalia. "
        },
        {
            "chapter": 17,
            "verse": 20,
            "name": "1 Chronicles 17:20",
            "text": "Domine, non est similis tui, et non est alius deus absque te, ex omnibus quos audivimus auribus nostris. "
        },
        {
            "chapter": 17,
            "verse": 21,
            "name": "1 Chronicles 17:21",
            "text": "Quis enim est alius, ut populus tuus Israël, gens una in terra, ad quam perrexit Deus ut liberaret et faceret populum sibi, et magnitudine sua atque terroribus ejiceret nationes a facie ejus, quem de Ægypto liberarat ? "
        },
        {
            "chapter": 17,
            "verse": 22,
            "name": "1 Chronicles 17:22",
            "text": "Et posuisti populum tuum Israël tibi in populum usque in æternum, et tu, Domine, factus es Deus ejus. "
        },
        {
            "chapter": 17,
            "verse": 23,
            "name": "1 Chronicles 17:23",
            "text": "Nunc igitur Domine, sermo quem locutus es famulo tuo et super domum ejus confirmetur in perpetuum, et fac sicut locutus es. "
        },
        {
            "chapter": 17,
            "verse": 24,
            "name": "1 Chronicles 17:24",
            "text": "Permaneatque et magnificetur nomen tuum usque in sempiternum, et dicatur : Dominus exercituum Deus Israël, et domus David servi ejus permanens coram eo. "
        },
        {
            "chapter": 17,
            "verse": 25,
            "name": "1 Chronicles 17:25",
            "text": "Tu enim, Domine Deus meus, revelasti auriculam servi tui, ut ædificares ei domum : et idcirco invenit servus tuus fiduciam, ut oret coram te. "
        },
        {
            "chapter": 17,
            "verse": 26,
            "name": "1 Chronicles 17:26",
            "text": "Nunc ergo Domine, tu es Deus, et locutus es ad servum tuum tanta beneficia. "
        },
        {
            "chapter": 17,
            "verse": 27,
            "name": "1 Chronicles 17:27",
            "text": "Et cœpisti benedicere domui servi tui, ut sit semper coram te : te enim, Domine, benedicente, benedicta erit in perpetuum.   "
        }
    ]
}