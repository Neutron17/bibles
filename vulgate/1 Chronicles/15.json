{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 13,
    "book_name": "1 Chronicles",
    "chapter": 15,
    "name": "1 Chronicles 15",
    "verses": [
        {
            "chapter": 15,
            "verse": 1,
            "name": "1 Chronicles 15:1",
            "text": "Fecit quoque sibi domos in civitate David : et ædificavit locum arcæ Dei, tetenditque ei tabernaculum. "
        },
        {
            "chapter": 15,
            "verse": 2,
            "name": "1 Chronicles 15:2",
            "text": "Tunc dixit David : Illicitum est ut a quocumque portetur arca Dei nisi a Levitis, quos elegit Dominus ad portandum eam, et ad ministrandum sibi usque in æternum. "
        },
        {
            "chapter": 15,
            "verse": 3,
            "name": "1 Chronicles 15:3",
            "text": "Congregavitque universum Israël in Jerusalem, ut afferretur arca Dei in locum suum, quem præparaverat ei : "
        },
        {
            "chapter": 15,
            "verse": 4,
            "name": "1 Chronicles 15:4",
            "text": "necnon et filios Aaron, et Levitas. "
        },
        {
            "chapter": 15,
            "verse": 5,
            "name": "1 Chronicles 15:5",
            "text": "De filiis Caath, Uriel princeps fuit, et fratres ejus centum viginti. "
        },
        {
            "chapter": 15,
            "verse": 6,
            "name": "1 Chronicles 15:6",
            "text": "De filiis Merari, Asaia princeps : et fratres ejus ducenti viginti. "
        },
        {
            "chapter": 15,
            "verse": 7,
            "name": "1 Chronicles 15:7",
            "text": "De filiis Gersom, Joël princeps : et fratres ejus centum triginta. "
        },
        {
            "chapter": 15,
            "verse": 8,
            "name": "1 Chronicles 15:8",
            "text": "De filiis Elisaphan, Semeias princeps : et fratres ejus ducenti. "
        },
        {
            "chapter": 15,
            "verse": 9,
            "name": "1 Chronicles 15:9",
            "text": "De filiis Hebron, Eliel princeps : et fratres ejus octoginta. "
        },
        {
            "chapter": 15,
            "verse": 10,
            "name": "1 Chronicles 15:10",
            "text": "De filiis Oziel, Aminadab princeps : et fratres ejus centum duodecim. "
        },
        {
            "chapter": 15,
            "verse": 11,
            "name": "1 Chronicles 15:11",
            "text": "Vocavitque David Sadoc et Abiathar sacerdotes, et Levitas, Uriel, Asaiam, Joël, Semeiam, Eliel, et Aminadab : "
        },
        {
            "chapter": 15,
            "verse": 12,
            "name": "1 Chronicles 15:12",
            "text": "et dixit ad eos : Vos, qui estis principes familiarum Leviticarum, sanctificamini cum fratribus vestris, et afferte arcam Domini Dei Israël ad locum qui ei præparatus est : "
        },
        {
            "chapter": 15,
            "verse": 13,
            "name": "1 Chronicles 15:13",
            "text": "ne ut a principio, quia non eratis præsentes, percussit nos Dominus ; sic et nunc fiat, illicitum quid nobis agentibus. "
        },
        {
            "chapter": 15,
            "verse": 14,
            "name": "1 Chronicles 15:14",
            "text": "Sanctificati sunt ergo sacerdotes et Levitæ ut portarent arcam Domini Dei Israël. "
        },
        {
            "chapter": 15,
            "verse": 15,
            "name": "1 Chronicles 15:15",
            "text": "Et tulerunt filii Levi arcam Dei, sicut præceperat Moyses juxta verbum Domini, humeris suis in vectibus. "
        },
        {
            "chapter": 15,
            "verse": 16,
            "name": "1 Chronicles 15:16",
            "text": "Dixitque David principibus Levitarum, ut constituerent de fratribus suis cantores in organis musicorum, nablis videlicet, et lyris, et cymbalis, ut resonaret in excelsis sonitus lætitiæ. "
        },
        {
            "chapter": 15,
            "verse": 17,
            "name": "1 Chronicles 15:17",
            "text": "Constitueruntque Levitas : Heman filium Joël, et de fratribus ejus Asaph filium Barachiæ : de filiis vero Merari, fratribus eorum : Ethan filium Casaiæ. "
        },
        {
            "chapter": 15,
            "verse": 18,
            "name": "1 Chronicles 15:18",
            "text": "Et cum eis fratres eorum : in secundo ordine, Zachariam, et Ben, et Jaziel, et Semiramoth, et Jahiel, et Ani, Eliab, et Banaiam, et Maasiam, et Mathathiam, et Eliphalu, et Maceniam, et Obededom, et Jehiel, janitores. "
        },
        {
            "chapter": 15,
            "verse": 19,
            "name": "1 Chronicles 15:19",
            "text": "Porro cantores, Heman, Asaph, et Ethan, in cymbalis æneis concrepantes. "
        },
        {
            "chapter": 15,
            "verse": 20,
            "name": "1 Chronicles 15:20",
            "text": "Zacharias autem, et Oziel, et Semiramoth, et Jahiel, et Ani, et Eliab, et Maasias, et Banaias in nablis arcana cantabant. "
        },
        {
            "chapter": 15,
            "verse": 21,
            "name": "1 Chronicles 15:21",
            "text": "Porro Mathathias, et Eliphalu, et Macenias, et Obededom, et Jehiel, et Ozaziu, in citharis pro octava canebant epinicion. "
        },
        {
            "chapter": 15,
            "verse": 22,
            "name": "1 Chronicles 15:22",
            "text": "Chonenias autem princeps Levitarum, prophetiæ præerat, ad præcinendam melodiam : erat quippe valde sapiens. "
        },
        {
            "chapter": 15,
            "verse": 23,
            "name": "1 Chronicles 15:23",
            "text": "Et Barachias, et Elcana, janitores arcæ. "
        },
        {
            "chapter": 15,
            "verse": 24,
            "name": "1 Chronicles 15:24",
            "text": "Porro Sebenias, et Josaphat, et Nathanaël, et Amasai, et Zacharias, et Banaias, et Eliezer sacerdotes, clangebant tubis coram arca Dei : et Obededom et Jehias erant janitores arcæ.  "
        },
        {
            "chapter": 15,
            "verse": 25,
            "name": "1 Chronicles 15:25",
            "text": " Igitur David, et omnes majores natu Israël, et tribuni, ierunt ad deportandam arcam fœderis Domini de domo Obededom cum lætitia. "
        },
        {
            "chapter": 15,
            "verse": 26,
            "name": "1 Chronicles 15:26",
            "text": "Cumque adjuvisset Deus Levitas qui portabant arcam fœderis Domini, immolabantur septem tauri, et septem arietes. "
        },
        {
            "chapter": 15,
            "verse": 27,
            "name": "1 Chronicles 15:27",
            "text": "Porro David erat indutus stola byssina, et universi Levitæ qui portabant arcam, cantoresque, et Chonenias princeps prophetiæ inter cantores : David autem etiam indutus erat ephod lineo. "
        },
        {
            "chapter": 15,
            "verse": 28,
            "name": "1 Chronicles 15:28",
            "text": "Universusque Israël deducebant arcam fœderis Domini in jubilo, et sonitu buccinæ, et tubis, et cymbalis, et nablis, et citharis concrepantes. "
        },
        {
            "chapter": 15,
            "verse": 29,
            "name": "1 Chronicles 15:29",
            "text": "Cumque pervenisset arca fœderis Domini usque ad civitatem David, Michol filia Saul prospiciens per fenestram vidit regem David saltantem atque ludentem, et despexit eum in corde suo.   "
        }
    ]
}