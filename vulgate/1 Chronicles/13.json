{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 13,
    "book_name": "1 Chronicles",
    "chapter": 13,
    "name": "1 Chronicles 13",
    "verses": [
        {
            "chapter": 13,
            "verse": 1,
            "name": "1 Chronicles 13:1",
            "text": "Iniit autem consilium David cum tribunis, et centurionibus, et universis principibus, "
        },
        {
            "chapter": 13,
            "verse": 2,
            "name": "1 Chronicles 13:2",
            "text": "et ait ad omnem cœtum Israël : Si placet vobis, et a Domino Deo nostro egreditur sermo quem loquor, mittamus ad fratres nostros reliquos in universas regiones Israël, et ad sacerdotes et Levitas qui habitant in suburbanis urbium, ut congregentur ad nos, "
        },
        {
            "chapter": 13,
            "verse": 3,
            "name": "1 Chronicles 13:3",
            "text": "et reducamus arcam Dei nostri ad nos : non enim requisivimus eam in diebus Saul. "
        },
        {
            "chapter": 13,
            "verse": 4,
            "name": "1 Chronicles 13:4",
            "text": "Et respondit universa multitudo ut ita fieret : placuerat enim sermo omni populo. "
        },
        {
            "chapter": 13,
            "verse": 5,
            "name": "1 Chronicles 13:5",
            "text": "Congregavit ergo David cunctum Israël, a Sihor Ægypti usque dum ingrediaris Emath, ut adduceret arcam Dei de Cariathiarim. "
        },
        {
            "chapter": 13,
            "verse": 6,
            "name": "1 Chronicles 13:6",
            "text": "Et ascendit David, et omnis vir Israël, ad collem Cariathiarim, qui est in Juda, ut afferret inde arcam Domini Dei sedentis super cherubim, ubi invocatum est nomen ejus. "
        },
        {
            "chapter": 13,
            "verse": 7,
            "name": "1 Chronicles 13:7",
            "text": "Imposueruntque arcam Dei super plaustrum novum, de domo Abinadab : Oza autem, et frater ejus minabant plaustrum. "
        },
        {
            "chapter": 13,
            "verse": 8,
            "name": "1 Chronicles 13:8",
            "text": "Porro David, et universus Israël, ludebant coram Deo omni virtute in canticis, et in citharis, et psalteriis, et tympanis, et cymbalis, et tubis. "
        },
        {
            "chapter": 13,
            "verse": 9,
            "name": "1 Chronicles 13:9",
            "text": "Cum autem pervenisset ad aream Chidon, tetendit Oza manum suam, ut sustentaret arcam : bos quippe lasciviens paululum inclinaverat eam. "
        },
        {
            "chapter": 13,
            "verse": 10,
            "name": "1 Chronicles 13:10",
            "text": "Iratus est itaque Dominus contra Ozam, et percussit eum, eo quod tetigisset arcam : et mortuus est ibi coram Domino. "
        },
        {
            "chapter": 13,
            "verse": 11,
            "name": "1 Chronicles 13:11",
            "text": "Contristatusque est David, eo quod divisisset Dominus Ozam : vocavitque locum illum Divisio Ozæ, usque in præsentem diem. "
        },
        {
            "chapter": 13,
            "verse": 12,
            "name": "1 Chronicles 13:12",
            "text": "Et timuit Deum tunc temporis, dicens : Quomodo possum ad me introducere arcam Dei ? "
        },
        {
            "chapter": 13,
            "verse": 13,
            "name": "1 Chronicles 13:13",
            "text": "et ob hanc causam non adduxit eam ad se, hoc est, in civitatem David, sed avertit in domum Obededom Gethæi. "
        },
        {
            "chapter": 13,
            "verse": 14,
            "name": "1 Chronicles 13:14",
            "text": "Mansit ergo arca Dei in domo Obededom tribus mensibus : et benedixit Dominus domui ejus, et omnibus quæ habebat.   "
        }
    ]
}