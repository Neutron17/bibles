{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 28,
    "book_name": "Hosea",
    "chapter": 5,
    "name": "Hosea 5",
    "verses": [
        {
            "chapter": 5,
            "verse": 1,
            "name": "Hosea 5:1",
            "text": "Audite hoc, sacerdotes,  et attendite, domus Israël,  et domus regis, auscultate :  quia vobis judicium est,  quoniam laqueus facti estis speculationi,  et rete expansum super Thabor. "
        },
        {
            "chapter": 5,
            "verse": 2,
            "name": "Hosea 5:2",
            "text": " Et victimas declinastis in profundum ;  et ego eruditor omnium eorum. "
        },
        {
            "chapter": 5,
            "verse": 3,
            "name": "Hosea 5:3",
            "text": " Ego scio Ephraim,  et Israël non est absconditus a me :  quia nunc fornicatus est Ephraim ;  contaminatus est Israël. "
        },
        {
            "chapter": 5,
            "verse": 4,
            "name": "Hosea 5:4",
            "text": " Non dabunt cogitationes suas ut revertantur ad Deum suum,  quia spiritus fornicationum in medio eorum,  et Dominum non cognoverunt. "
        },
        {
            "chapter": 5,
            "verse": 5,
            "name": "Hosea 5:5",
            "text": " Et respondebit arrogantia Israël in facie ejus,  et Israël et Ephraim ruent in iniquitate sua :  ruet etiam Judas cum eis. "
        },
        {
            "chapter": 5,
            "verse": 6,
            "name": "Hosea 5:6",
            "text": " In gregibus suis et in armentis suis vadent ad quærendum Dominum,  et non invenient :  ablatus est ab eis. "
        },
        {
            "chapter": 5,
            "verse": 7,
            "name": "Hosea 5:7",
            "text": " In Dominum prævaricati sunt,  quia filios alienos genuerunt :  nunc devorabit eos mensis, cum partibus suis. "
        },
        {
            "chapter": 5,
            "verse": 8,
            "name": "Hosea 5:8",
            "text": " Clangite buccina in Gabaa,  tuba in Rama ;  ululate in Bethaven,  post tergum tuum, Benjamin. "
        },
        {
            "chapter": 5,
            "verse": 9,
            "name": "Hosea 5:9",
            "text": " Ephraim in desolatione erit in die correptionis ;  in tribubus Israël ostendi fidem. "
        },
        {
            "chapter": 5,
            "verse": 10,
            "name": "Hosea 5:10",
            "text": " Facti sunt principes Juda quasi assumentes terminum ;  super eos effundam quasi aquam iram meam. "
        },
        {
            "chapter": 5,
            "verse": 11,
            "name": "Hosea 5:11",
            "text": " Calumniam patiens est Ephraim, fractus judicio,  quoniam cœpit abire post sordes. "
        },
        {
            "chapter": 5,
            "verse": 12,
            "name": "Hosea 5:12",
            "text": " Et ego quasi tinea Ephraim,  et quasi putredo domui Juda. "
        },
        {
            "chapter": 5,
            "verse": 13,
            "name": "Hosea 5:13",
            "text": " Et vidit Ephraim languorem suum,  et Juda vinculum suum ;  et abiit Ephraim ad Assur,  et misit ad regem ultorem :  et ipse non poterit sanare vos,  nec solvere poterit a vobis vinculum. "
        },
        {
            "chapter": 5,
            "verse": 14,
            "name": "Hosea 5:14",
            "text": " Quoniam ego quasi leæna Ephraim,  et quasi catulus leonis domui Juda.  Ego, ego capiam, et vadam ;  tollam, et non est qui eruat. "
        },
        {
            "chapter": 5,
            "verse": 15,
            "name": "Hosea 5:15",
            "text": " Vadens revertar ad locum meum,  donec deficiatis, et quæratis faciem meam.  "
        }
    ]
}