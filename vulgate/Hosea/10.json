{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 28,
    "book_name": "Hosea",
    "chapter": 10,
    "name": "Hosea 10",
    "verses": [
        {
            "chapter": 10,
            "verse": 1,
            "name": "Hosea 10:1",
            "text": "Vitis frondosa Israël,  fructus adæquatus est ei :  secundum multitudinem fructus sui multiplicavit altaria,  juxta ubertatem terræ suæ exuberavit simulacris. "
        },
        {
            "chapter": 10,
            "verse": 2,
            "name": "Hosea 10:2",
            "text": " Divisum est cor eorum, nunc interibunt ;  ipse confringet simulacra eorum,  depopulabitur aras eorum. "
        },
        {
            "chapter": 10,
            "verse": 3,
            "name": "Hosea 10:3",
            "text": " Quia nunc dicent : Non est rex nobis,  non enim timemus Dominum ;  et rex quid faciet nobis ? "
        },
        {
            "chapter": 10,
            "verse": 4,
            "name": "Hosea 10:4",
            "text": " Loquimini verba visionis inutilis, et ferietis fœdus ;  et germinabit quasi amaritudo judicium super sulcos agri. "
        },
        {
            "chapter": 10,
            "verse": 5,
            "name": "Hosea 10:5",
            "text": " Vaccas Bethaven coluerunt habitatores Samariæ ;  quia luxit super eum populus ejus,  et æditui ejus super eum exsultaverunt  in gloria ejus, quia migravit ab eo. "
        },
        {
            "chapter": 10,
            "verse": 6,
            "name": "Hosea 10:6",
            "text": " Siquidem et ipse in Assur delatus est,  munus regi ultori.  Confusio Ephraim capiet,  et confundetur Israël in voluntate sua. "
        },
        {
            "chapter": 10,
            "verse": 7,
            "name": "Hosea 10:7",
            "text": " Transire fecit Samaria regem suum  quasi spumam super faciem aquæ. "
        },
        {
            "chapter": 10,
            "verse": 8,
            "name": "Hosea 10:8",
            "text": " Et disperdentur excelsa idoli, peccatum Israël ;  lappa et tribulus ascendet super aras eorum :  et dicent montibus : Operite nos,  et collibus : Cadite super nos. "
        },
        {
            "chapter": 10,
            "verse": 9,
            "name": "Hosea 10:9",
            "text": " Ex diebus Gabaa peccavit Israël ;  ibi steterunt.  Non comprehendet eos in Gabaa  prælium super filios iniquitatis. "
        },
        {
            "chapter": 10,
            "verse": 10,
            "name": "Hosea 10:10",
            "text": " Juxta desiderium meum corripiam eos :  congregabuntur super eos populi,  cum corripientur propter duas iniquitates suas. "
        },
        {
            "chapter": 10,
            "verse": 11,
            "name": "Hosea 10:11",
            "text": " Ephraim vitula docta diligere trituram,  et ego transivi super pulchritudinem colli ejus :  ascendam super Ephraim,  arabit Judas ;  confringet sibi sulcos Jacob. "
        },
        {
            "chapter": 10,
            "verse": 12,
            "name": "Hosea 10:12",
            "text": " Seminate vobis in justitia,  et metite in ore misericordiæ.  Innovate vobis novale ;  tempus autem requirendi Dominum,  cum venerit qui docebit vos justitiam. "
        },
        {
            "chapter": 10,
            "verse": 13,
            "name": "Hosea 10:13",
            "text": " Arastis impietatem,  iniquitatem messuistis :  comedistis frugem mendacii,  quia confisus es in viis tuis,  in multitudine fortium tuorum. "
        },
        {
            "chapter": 10,
            "verse": 14,
            "name": "Hosea 10:14",
            "text": " Consurget tumultus in populo tuo ;  et omnes munitiones tuæ vastabuntur,  sicut vastatus est Salmana a domo ejus qui judicavit Baal  in die prælii, matre super filios allisa. "
        },
        {
            "chapter": 10,
            "verse": 15,
            "name": "Hosea 10:15",
            "text": " Sic fecit vobis Bethel,  a facie malitiæ nequitiarum vestrarum.  "
        }
    ]
}