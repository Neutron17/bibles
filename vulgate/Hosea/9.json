{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 28,
    "book_name": "Hosea",
    "chapter": 9,
    "name": "Hosea 9",
    "verses": [
        {
            "chapter": 9,
            "verse": 1,
            "name": "Hosea 9:1",
            "text": "Noli lætari, Israël ;  noli exsultare sicut populi :  quia fornicatus es a Deo tuo ;  dilexisti mercedem super omnes areas tritici. "
        },
        {
            "chapter": 9,
            "verse": 2,
            "name": "Hosea 9:2",
            "text": " Area et torcular non pascet eos,  et vinum mentietur eis : "
        },
        {
            "chapter": 9,
            "verse": 3,
            "name": "Hosea 9:3",
            "text": " non habitabunt in terra Domini.  Reversus est Ephraim in Ægyptum,  et in Assyriis pollutum comedit. "
        },
        {
            "chapter": 9,
            "verse": 4,
            "name": "Hosea 9:4",
            "text": " Non libabunt Domino vinum,  et non placebunt ei.  Sacrificia eorum quasi panis lugentium ;  omnes qui comedent eum, contaminabuntur :  quia panis eorum animæ ipsorum :  non intrabit in domum Domini. "
        },
        {
            "chapter": 9,
            "verse": 5,
            "name": "Hosea 9:5",
            "text": " Quid facietis in die solemni,  in die festivitatis Domini ? "
        },
        {
            "chapter": 9,
            "verse": 6,
            "name": "Hosea 9:6",
            "text": " Ecce enim profecti sunt a vastitate :  Ægyptus congregabit eos ;  Memphis sepeliet eos :  desiderabile argentum eorum urtica hæreditabit,  lappa in tabernaculis eorum. "
        },
        {
            "chapter": 9,
            "verse": 7,
            "name": "Hosea 9:7",
            "text": " Venerunt dies visitationis,  venerunt dies retributionis.  Scitote, Israël,  stultum prophetam,  insanum virum spiritualem,  propter multitudinem iniquitatis tuæ,  et multitudinem amentiæ. "
        },
        {
            "chapter": 9,
            "verse": 8,
            "name": "Hosea 9:8",
            "text": " Speculator Ephraim cum Deo meo,  propheta laqueus ruinæ factus est super omnes vias ejus ;  insania in domo Dei ejus. "
        },
        {
            "chapter": 9,
            "verse": 9,
            "name": "Hosea 9:9",
            "text": " Profunde peccaverunt, sicut in diebus Gabaa.  Recordabitur iniquitatis eorum,  et visitabit peccata eorum. "
        },
        {
            "chapter": 9,
            "verse": 10,
            "name": "Hosea 9:10",
            "text": " Quasi uvas in deserto inveni Israël,  quasi prima poma ficulneæ in cacumine ejus vidi patres eorum :  ipsi autem intraverunt ad Beelphegor,  et abalienati sunt in confusionem,  et facti sunt abominabiles sicut ea quæ dilexerunt. "
        },
        {
            "chapter": 9,
            "verse": 11,
            "name": "Hosea 9:11",
            "text": " Ephraim quasi avis avolavit ;  gloria eorum a partu, et ab utero, et a conceptu. "
        },
        {
            "chapter": 9,
            "verse": 12,
            "name": "Hosea 9:12",
            "text": " Quod etsi enutrierint filios suos,  absque liberis eos faciam in hominibus ;  sed et væ eis cum recessero ab eis ! "
        },
        {
            "chapter": 9,
            "verse": 13,
            "name": "Hosea 9:13",
            "text": " Ephraim, ut vidi, Tyrus erat fundata in pulchritudine ;  et Ephraim educet ad interfectorem filios suos. "
        },
        {
            "chapter": 9,
            "verse": 14,
            "name": "Hosea 9:14",
            "text": " Da eis, Domine. Quid dabis eis ?  da eis vulvam sine liberis, et ubera arentia. "
        },
        {
            "chapter": 9,
            "verse": 15,
            "name": "Hosea 9:15",
            "text": " Omnes nequitiæ eorum in Galgal,  quia ibi exosos habui eos.  Propter malitiam adinventionum eorum,  de domo mea ejiciam eos ;  non addam ut diligam eos :  omnes principes eorum recedentes. "
        },
        {
            "chapter": 9,
            "verse": 16,
            "name": "Hosea 9:16",
            "text": " Percussus est Ephraim ;  radix eorum exsiccata est :  fructum nequaquam facient,  quod etsi genuerint,  interficiam amantissima uteri eorum. "
        },
        {
            "chapter": 9,
            "verse": 17,
            "name": "Hosea 9:17",
            "text": " Abjiciet eos Deus meus, quia non audierunt eum,  et erunt vagi in nationibus.  "
        }
    ]
}