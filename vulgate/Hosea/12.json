{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 28,
    "book_name": "Hosea",
    "chapter": 12,
    "name": "Hosea 12",
    "verses": [
        {
            "chapter": 12,
            "verse": 1,
            "name": "Hosea 12:1",
            "text": "Ephraim pascit ventum,  et sequitur æstum ;  tota die mendacium et vastitatem multiplicat :  et fœdus cum Assyriis iniit,  et oleum in Ægyptum ferebat. "
        },
        {
            "chapter": 12,
            "verse": 2,
            "name": "Hosea 12:2",
            "text": " Judicium ergo Domini cum Juda,  et visitatio super Jacob :  juxta vias ejus, et juxta adinventiones ejus reddet ei. "
        },
        {
            "chapter": 12,
            "verse": 3,
            "name": "Hosea 12:3",
            "text": " In utero supplantavit fratrem suum,  et in fortitudine sua directus est cum angelo. "
        },
        {
            "chapter": 12,
            "verse": 4,
            "name": "Hosea 12:4",
            "text": " Et invaluit ad angelum, et confortatus est ;  flevit, et rogavit eum.  In Bethel invenit eum,  et ibi locutus est nobiscum. "
        },
        {
            "chapter": 12,
            "verse": 5,
            "name": "Hosea 12:5",
            "text": " Et Dominus Deus exercituum,  Dominus memoriale ejus. "
        },
        {
            "chapter": 12,
            "verse": 6,
            "name": "Hosea 12:6",
            "text": " Et tu ad Deum tuum converteris ;  misericordiam et judicium custodi,  et spera in Deo tuo semper. "
        },
        {
            "chapter": 12,
            "verse": 7,
            "name": "Hosea 12:7",
            "text": " Chanaan, in manu ejus statera dolosa,  calumniam dilexit. "
        },
        {
            "chapter": 12,
            "verse": 8,
            "name": "Hosea 12:8",
            "text": " Et dixit Ephraim : Verumtamen dives effectus sum ;  inveni idolum mihi :  omnes labores mei non invenient mihi iniquitatem quam peccavi. "
        },
        {
            "chapter": 12,
            "verse": 9,
            "name": "Hosea 12:9",
            "text": " Et ego Dominus Deus tuus ex terra Ægypti :  adhuc sedere te faciam in tabernaculis, sicut in diebus festivitatis. "
        },
        {
            "chapter": 12,
            "verse": 10,
            "name": "Hosea 12:10",
            "text": " Et locutus sum super prophetas,  et ego visionem multiplicavi,  et in manu prophetarum assimilatus sum. "
        },
        {
            "chapter": 12,
            "verse": 11,
            "name": "Hosea 12:11",
            "text": " Si Galaad idolum, ergo frustra erant in Galgal bobus immolantes ;  nam et altaria eorum quasi acervi super sulcos agri. "
        },
        {
            "chapter": 12,
            "verse": 12,
            "name": "Hosea 12:12",
            "text": " Fugit Jacob in regionem Syriæ,  et servivit Israël in uxorem,  et in uxorem servavit. "
        },
        {
            "chapter": 12,
            "verse": 13,
            "name": "Hosea 12:13",
            "text": " In propheta autem eduxit Dominus Israël de Ægypto,  et in propheta servatus est. "
        },
        {
            "chapter": 12,
            "verse": 14,
            "name": "Hosea 12:14",
            "text": " Ad iracundiam me provocavit Ephraim in amaritudinibus suis :  et sanguis ejus super eum veniet,  et opprobrium ejus restituet ei Dominus suus.  "
        }
    ]
}