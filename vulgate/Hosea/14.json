{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 28,
    "book_name": "Hosea",
    "chapter": 14,
    "name": "Hosea 14",
    "verses": [
        {
            "chapter": 14,
            "verse": 1,
            "name": "Hosea 14:1",
            "text": "Pereat Samaria, quoniam ad amaritudinem concitavit Deum suum !  in gladio pereant,  parvuli eorum elidantur,  et fœtæ ejus discindantur ! "
        },
        {
            "chapter": 14,
            "verse": 2,
            "name": "Hosea 14:2",
            "text": " Convertere, Israël, ad Dominum Deum tuum,  quoniam corruisti in iniquitate tua. "
        },
        {
            "chapter": 14,
            "verse": 3,
            "name": "Hosea 14:3",
            "text": " Tollite vobiscum verba,  et convertimini ad Dominum ; et dicite ei :  Omnem aufer iniquitatem, accipe bonum,  et reddemus vitulos labiorum nostrorum. "
        },
        {
            "chapter": 14,
            "verse": 4,
            "name": "Hosea 14:4",
            "text": " Assur non salvabit nos :  super equum non ascendemus,  nec dicemus ultra, Dii nostri opera manuum nostrarum :  quia ejus, qui in te est, misereberis pupilli. "
        },
        {
            "chapter": 14,
            "verse": 5,
            "name": "Hosea 14:5",
            "text": " Sanabo contritiones eorum ;  diligam eos spontanee :  quia aversus est furor meus ab eis. "
        },
        {
            "chapter": 14,
            "verse": 6,
            "name": "Hosea 14:6",
            "text": " Ero quasi ros ;  Israël germinabit sicut lilium,  et erumpet radix ejus ut Libani. "
        },
        {
            "chapter": 14,
            "verse": 7,
            "name": "Hosea 14:7",
            "text": " Ibunt rami ejus,  et erit quasi oliva gloria ejus,  et odor ejus ut Libani. "
        },
        {
            "chapter": 14,
            "verse": 8,
            "name": "Hosea 14:8",
            "text": " Convertentur sedentes in umbra ejus ;  vivent tritico, et germinabunt quasi vinea ;  memoriale ejus sicut vinum Libani. "
        },
        {
            "chapter": 14,
            "verse": 9,
            "name": "Hosea 14:9",
            "text": " Ephraim, quid mihi ultra idola ?  Ego exaudiam, et dirigam eum ego ut abietem virentem ;  ex me fructus tuus inventus est. "
        },
        {
            "chapter": 14,
            "verse": 10,
            "name": "Hosea 14:10",
            "text": " Quis sapiens, et intelliget ista ? intelligens, et sciet hæc ?  quia rectæ viæ Domini,  et justi ambulabunt in eis ;  prævaricatores vero corruent in eis.    "
        }
    ]
}