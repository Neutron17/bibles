{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 28,
    "book_name": "Hosea",
    "chapter": 7,
    "name": "Hosea 7",
    "verses": [
        {
            "chapter": 7,
            "verse": 1,
            "name": "Hosea 7:1",
            "text": "Cum sanare vellem Israël,  revelata est iniquitas Ephraim,  et malitia Samariæ,  quia operati sunt mendacium ;  et fur ingressus est spolians,  latrunculus foris. "
        },
        {
            "chapter": 7,
            "verse": 2,
            "name": "Hosea 7:2",
            "text": " Et ne forte dicant in cordibus suis,  omnem malitiam eorum me recordatum,  nunc circumdederunt eos adinventiones suæ :  coram facie mea factæ sunt. "
        },
        {
            "chapter": 7,
            "verse": 3,
            "name": "Hosea 7:3",
            "text": " In malitia sua lætificaverunt regem,  et in mendaciis suis principes. "
        },
        {
            "chapter": 7,
            "verse": 4,
            "name": "Hosea 7:4",
            "text": " Omnes adulterantes,  quasi clibanus succensus a coquente ;  quievit paululum civitas a commistione fermenti,  donec fermentaretur totum. "
        },
        {
            "chapter": 7,
            "verse": 5,
            "name": "Hosea 7:5",
            "text": " Dies regis nostri : cœperunt principes furere a vino ;  extendit manum suam cum illusoribus. "
        },
        {
            "chapter": 7,
            "verse": 6,
            "name": "Hosea 7:6",
            "text": " Quia applicuerunt quasi clibanum cor suum,  cum insidiaretur eis ;  tota nocte dormivit coquens eos :  mane ipse succensus quasi ignis flammæ. "
        },
        {
            "chapter": 7,
            "verse": 7,
            "name": "Hosea 7:7",
            "text": " Omnes calefacti sunt quasi clibanus,  et devoraverunt judices suos :  omnes reges eorum ceciderunt ;  non est qui clamat in eis ad me. "
        },
        {
            "chapter": 7,
            "verse": 8,
            "name": "Hosea 7:8",
            "text": " Ephraim in populis ipse commiscebatur ;  Ephraim factus est subcinericius panis, qui non reversatur. "
        },
        {
            "chapter": 7,
            "verse": 9,
            "name": "Hosea 7:9",
            "text": " Comederunt alieni robur ejus, et ipse nescivit ;  sed et cani effusi sunt in eo, et ipse ignoravit. "
        },
        {
            "chapter": 7,
            "verse": 10,
            "name": "Hosea 7:10",
            "text": " Et humiliabitur superbia Israël in facie ejus ;  nec reversi sunt ad Dominum Deum suum,  et non quæsierunt eum in omnibus his. "
        },
        {
            "chapter": 7,
            "verse": 11,
            "name": "Hosea 7:11",
            "text": " Et factus est Ephraim quasi columba seducta non habens cor.  Ægyptum invocabant ; ad Assyrios abierunt. "
        },
        {
            "chapter": 7,
            "verse": 12,
            "name": "Hosea 7:12",
            "text": " Et cum profecti fuerint,  expandam super eos rete meum :  quasi volucrem cæli detraham eos ;  cædam eos secundum auditionem cœtus eorum. "
        },
        {
            "chapter": 7,
            "verse": 13,
            "name": "Hosea 7:13",
            "text": " Væ eis, quoniam recesserunt a me !  vastabuntur, quia prævaricati sunt in me,  et ego redemi eos,  et ipsi locuti sunt contra me mendacia. "
        },
        {
            "chapter": 7,
            "verse": 14,
            "name": "Hosea 7:14",
            "text": " Et non clamaverunt ad me in corde suo,  sed ululabant in cubilibus suis :  super triticum et vinum ruminabant ;  recesserunt a me. "
        },
        {
            "chapter": 7,
            "verse": 15,
            "name": "Hosea 7:15",
            "text": " Et ego erudivi eos, et confortavi brachia eorum,  et in me cogitaverunt malitiam. "
        },
        {
            "chapter": 7,
            "verse": 16,
            "name": "Hosea 7:16",
            "text": " Reversi sunt ut essent absque jugo ;  facti sunt quasi arcus dolosus :  cadent in gladio principes eorum, a furore linguæ suæ.  Ista subsannatio eorum in terra Ægypti.  "
        }
    ]
}