{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 28,
    "book_name": "Hosea",
    "chapter": 8,
    "name": "Hosea 8",
    "verses": [
        {
            "chapter": 8,
            "verse": 1,
            "name": "Hosea 8:1",
            "text": "In gutture tuo sit tuba  quasi aquila super domum Domini,  pro eo quod transgressi sunt fœdus meum,  et legem meam prævaricati sunt. "
        },
        {
            "chapter": 8,
            "verse": 2,
            "name": "Hosea 8:2",
            "text": " Me invocabunt : Deus meus,  cognovimus te Israël. "
        },
        {
            "chapter": 8,
            "verse": 3,
            "name": "Hosea 8:3",
            "text": " Projecit Israël bonum :  inimicus persequetur eum. "
        },
        {
            "chapter": 8,
            "verse": 4,
            "name": "Hosea 8:4",
            "text": " Ipsi regnaverunt, et non ex me ;  principes exstiterunt, et non cognovi :  argentum suum et aurum suum fecerunt sibi idola,  ut interirent. "
        },
        {
            "chapter": 8,
            "verse": 5,
            "name": "Hosea 8:5",
            "text": " Projectus est vitulus tuus, Samaria ;  iratus est furor meus in eos.  Usquequo non poterunt emundari ? "
        },
        {
            "chapter": 8,
            "verse": 6,
            "name": "Hosea 8:6",
            "text": " Quia ex Israël et ipse est :  artifex fecit illum, et non est deus ;  quoniam in aranearum telas erit vitulus Samariæ. "
        },
        {
            "chapter": 8,
            "verse": 7,
            "name": "Hosea 8:7",
            "text": " Quia ventum seminabunt,  et turbinem metent :  culmus stans non est in eo ;  germen non faciet farinam :  quod etsi fecerit, alieni comedent eam. "
        },
        {
            "chapter": 8,
            "verse": 8,
            "name": "Hosea 8:8",
            "text": " Devoratus est Israël ;  nunc factus est in nationibus quasi vas immundum. "
        },
        {
            "chapter": 8,
            "verse": 9,
            "name": "Hosea 8:9",
            "text": " Quia ipsi ascenderunt ad Assur,  onager solitarius sibi ;  Ephraim munera dederunt amatoribus. "
        },
        {
            "chapter": 8,
            "verse": 10,
            "name": "Hosea 8:10",
            "text": " Sed et cum mercede conduxerint nationes,  nunc congregabo eos,  et quiescent paulisper ab onere regis et principum. "
        },
        {
            "chapter": 8,
            "verse": 11,
            "name": "Hosea 8:11",
            "text": " Quia multiplicavit Ephraim altaria ad peccandum ;  factæ sunt ei aræ in delictum. "
        },
        {
            "chapter": 8,
            "verse": 12,
            "name": "Hosea 8:12",
            "text": " Scribam ei multiplices leges meas,  quæ velut alienæ computatæ sunt. "
        },
        {
            "chapter": 8,
            "verse": 13,
            "name": "Hosea 8:13",
            "text": " Hostias offerent,  immolabunt carnes et comedent,  et Dominus non suscipiet eas :  nunc recordabitur iniquitatis eorum,  et visitabit peccata eorum :  ipsi in Ægyptum convertentur. "
        },
        {
            "chapter": 8,
            "verse": 14,
            "name": "Hosea 8:14",
            "text": " Et oblitus est Israël factoris sui,  et ædificavit delubra ;  et Judas multiplicavit urbes munitas ;  et mittam ignem in civitates ejus,  et devorabit ædes illius.  "
        }
    ]
}