{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 28,
    "book_name": "Hosea",
    "chapter": 13,
    "name": "Hosea 13",
    "verses": [
        {
            "chapter": 13,
            "verse": 1,
            "name": "Hosea 13:1",
            "text": "Loquente Ephraim, horror invasit Israël ;  et deliquit in Baal, et mortuus est. "
        },
        {
            "chapter": 13,
            "verse": 2,
            "name": "Hosea 13:2",
            "text": " Et nunc addiderunt ad peccandum ;  feceruntque sibi conflatile de argento suo  quasi similitudinem idolorum :  factura artificum totum est :  his ipsi dicunt : Immolate homines, vitulos adorantes. "
        },
        {
            "chapter": 13,
            "verse": 3,
            "name": "Hosea 13:3",
            "text": " Idcirco erunt quasi nubes matutina,  et sicut ros matutinus præteriens ;  sicut pulvis turbine raptus ex area,  et sicut fumus de fumario. "
        },
        {
            "chapter": 13,
            "verse": 4,
            "name": "Hosea 13:4",
            "text": " Ego autem Dominus Deus tuus, ex terra Ægypti ;  et Deum absque me nescies,  et salvator non est præter me. "
        },
        {
            "chapter": 13,
            "verse": 5,
            "name": "Hosea 13:5",
            "text": " Ego cognovi te in deserto,  in terra solitudinis. "
        },
        {
            "chapter": 13,
            "verse": 6,
            "name": "Hosea 13:6",
            "text": " Juxta pascua sua adimpleti sunt et saturati sunt ;  et levaverunt cor suum, et obliti sunt mei. "
        },
        {
            "chapter": 13,
            "verse": 7,
            "name": "Hosea 13:7",
            "text": " Et ego ero eis quasi leæna,  sicut pardus in via Assyriorum. "
        },
        {
            "chapter": 13,
            "verse": 8,
            "name": "Hosea 13:8",
            "text": " Occurram eis quasi ursa raptis catulis,  et dirumpam interiora jecoris eorum,  et consumam eos ibi quasi leo :  bestia agri scindet eos. "
        },
        {
            "chapter": 13,
            "verse": 9,
            "name": "Hosea 13:9",
            "text": " Perditio tua, Israël : tantummodo in me auxilium tuum. "
        },
        {
            "chapter": 13,
            "verse": 10,
            "name": "Hosea 13:10",
            "text": " Ubi est rex tuus ?  maxime nunc salvet te in omnibus urbibus tuis ;  et judices tui, de quibus dixisti :  Da mihi regem et principes. "
        },
        {
            "chapter": 13,
            "verse": 11,
            "name": "Hosea 13:11",
            "text": " Dabo tibi regem in furore meo,  et auferam in indignatione mea. "
        },
        {
            "chapter": 13,
            "verse": 12,
            "name": "Hosea 13:12",
            "text": " Colligata est iniquitas Ephraim ;  absconditum peccatum ejus. "
        },
        {
            "chapter": 13,
            "verse": 13,
            "name": "Hosea 13:13",
            "text": " Dolores parturientis venient ei :  ipse filius non sapiens :  nunc enim non stabit in contritione filiorum. "
        },
        {
            "chapter": 13,
            "verse": 14,
            "name": "Hosea 13:14",
            "text": " De manu mortis liberabo eos ;  de morte redimam eos.  Ero mors tua, o mors !  morsus tuus ero, inferne !  consolatio abscondita est ab oculis meis. "
        },
        {
            "chapter": 13,
            "verse": 15,
            "name": "Hosea 13:15",
            "text": " Quia ipse inter fratres dividet :  adducet urentem ventum Dominus de deserto ascendentem,  et siccabit venas ejus,  et desolabit fontem ejus :  et ipse diripiet thesaurum omnis vasis desiderabilis.  "
        }
    ]
}