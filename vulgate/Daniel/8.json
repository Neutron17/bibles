{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 27,
    "book_name": "Daniel",
    "chapter": 8,
    "name": "Daniel 8",
    "verses": [
        {
            "chapter": 8,
            "verse": 1,
            "name": "Daniel 8:1",
            "text": "Anno tertio regni Baltassar regis, visio apparuit mihi. Ego Daniel, post id quod videram in principio, "
        },
        {
            "chapter": 8,
            "verse": 2,
            "name": "Daniel 8:2",
            "text": "vidi in visione mea, cum essem in Susis castro, quod est in Ælam regione : vidi autem in visione esse me super portam Ulai. "
        },
        {
            "chapter": 8,
            "verse": 3,
            "name": "Daniel 8:3",
            "text": "Et levavi oculus meos, et vidi : et ecce aries unus stabat ante paludem, habens cornua excelsa, et unum excelsius altero atque succrescens. Postea "
        },
        {
            "chapter": 8,
            "verse": 4,
            "name": "Daniel 8:4",
            "text": "vidi arietem cornibus ventilantem contra occidentem, et contra aquilonem, et contra meridiem, et omnes bestiæ non poterant resistere ei, neque liberari de manu ejus : fecitque secundum voluntatem suam, et magnificatus est. "
        },
        {
            "chapter": 8,
            "verse": 5,
            "name": "Daniel 8:5",
            "text": "Et ego intelligebam : ecce autem hircus caprarum veniebat ab occidente super faciem totius terræ, et non tangebat terram : porro hircus habebat cornu insigne inter oculos suos. "
        },
        {
            "chapter": 8,
            "verse": 6,
            "name": "Daniel 8:6",
            "text": "Et venit usque ad arietem illum cornutum, quem videram stantem ante portam, et cucurrit ad eum in impetu fortitudinis suæ. "
        },
        {
            "chapter": 8,
            "verse": 7,
            "name": "Daniel 8:7",
            "text": "Cumque appropinquasset prope arietem, efferatus est in eum, et percussit arietem : et comminuit duo cornua ejus, et non poterat aries resistere ei : cumque eum misisset in terram, conculcavit, et nemo quibat liberare arietem de manu ejus. "
        },
        {
            "chapter": 8,
            "verse": 8,
            "name": "Daniel 8:8",
            "text": "Hircus autem caprarum magnus factus est nimis : cumque crevisset, fractum est cornu magnum, et orta sunt quatuor cornua subter illud per quatuor ventos cæli. "
        },
        {
            "chapter": 8,
            "verse": 9,
            "name": "Daniel 8:9",
            "text": "De uno autem ex eis egressum est cornu unum modicum : et factum est grande contra meridiem, et contra orientem, et contra fortitudinem. "
        },
        {
            "chapter": 8,
            "verse": 10,
            "name": "Daniel 8:10",
            "text": "Et magnificatum est usque ad fortitudinem cæli : et dejecit de fortitudine, et de stellis, et conculcavit eas. "
        },
        {
            "chapter": 8,
            "verse": 11,
            "name": "Daniel 8:11",
            "text": "Et usque ad principem fortitudinis magnificatum est : et ab eo tulit juge sacrificium, et dejecit locum sanctificationis ejus. "
        },
        {
            "chapter": 8,
            "verse": 12,
            "name": "Daniel 8:12",
            "text": "Robur autem datum est ei contra juge sacrificium propter peccata : et prosternetur veritas in terra, et faciet, et prosperabitur. "
        },
        {
            "chapter": 8,
            "verse": 13,
            "name": "Daniel 8:13",
            "text": "Et audivi unum de sanctis loquentem : et dixit unus sanctus alteri nescio cui loquenti : Usquequo visio, et juge sacrificium, et peccatum desolationis quæ facta est : et sanctuarium, et fortitudo conculcabitur ? "
        },
        {
            "chapter": 8,
            "verse": 14,
            "name": "Daniel 8:14",
            "text": "Et dixit ei : Usque ad vesperam et mane, dies duo millia trecenti : et mundabitur sanctuarium.  "
        },
        {
            "chapter": 8,
            "verse": 15,
            "name": "Daniel 8:15",
            "text": " Factum est autem cum viderem ego Daniel visionem, et quærerem intelligentiam : ecce stetit in conspectu meo quasi species viri. "
        },
        {
            "chapter": 8,
            "verse": 16,
            "name": "Daniel 8:16",
            "text": "Et audivi vocem viri inter Ulai : et clamavit, et ait : Gabriel, fac intelligere istam visionem. "
        },
        {
            "chapter": 8,
            "verse": 17,
            "name": "Daniel 8:17",
            "text": "Et venit, et stetit juxta ubi ego stabam : cumque venisset, pavens corrui in faciem meam : et ait ad me : Intellige, fili hominis, quoniam in tempore finis complebitur visio. "
        },
        {
            "chapter": 8,
            "verse": 18,
            "name": "Daniel 8:18",
            "text": "Cumque loqueretur ad me, collapsus sum pronus in terram : et tetigit me, et statuit me in gradu meo, "
        },
        {
            "chapter": 8,
            "verse": 19,
            "name": "Daniel 8:19",
            "text": "dixitque mihi : Ego ostendam tibi quæ futura sunt in novissimo maledictionis : quoniam habet tempus finem suum. "
        },
        {
            "chapter": 8,
            "verse": 20,
            "name": "Daniel 8:20",
            "text": "Aries, quem vidisti habere cornua, rex Medorum est atque Persarum. "
        },
        {
            "chapter": 8,
            "verse": 21,
            "name": "Daniel 8:21",
            "text": "Porro hircus caprarum, rex Græcorum est ; et cornu grande, quod erat inter oculos ejus, ipse est rex primus. "
        },
        {
            "chapter": 8,
            "verse": 22,
            "name": "Daniel 8:22",
            "text": "Quod autem fracto illo surrexerunt quatuor pro eo : quatuor reges de gente ejus consurgent, sed non in fortitudine ejus. "
        },
        {
            "chapter": 8,
            "verse": 23,
            "name": "Daniel 8:23",
            "text": "Et post regnum eorum, cum creverint iniquitates, consurget rex impudens facie, et intelligens propositiones ; "
        },
        {
            "chapter": 8,
            "verse": 24,
            "name": "Daniel 8:24",
            "text": "et roborabitur fortitudo ejus, sed non in viribus suis : et supra quam credi potest, universa vastabit, et prosperabitur, et faciet. Et interficiet robustos, et populum sanctorum "
        },
        {
            "chapter": 8,
            "verse": 25,
            "name": "Daniel 8:25",
            "text": "secundum voluntatem suam, et dirigetur dolus in manu ejus : et cor suum magnificabit, et in copia rerum omnium occidet plurimos : et contra principem principum consurget, et sine manu conteretur. "
        },
        {
            "chapter": 8,
            "verse": 26,
            "name": "Daniel 8:26",
            "text": "Et visio vespere et mane, quæ dicta est, vera est : tu ergo visionem signa, quia post multos dies erit. "
        },
        {
            "chapter": 8,
            "verse": 27,
            "name": "Daniel 8:27",
            "text": "Et ego Daniel langui, et ægrotavi per dies : cumque surrexissem, faciebam opera regis, et stupebam ad visionem, et non erat qui interpretaretur.   "
        }
    ]
}