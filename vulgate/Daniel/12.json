{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 27,
    "book_name": "Daniel",
    "chapter": 12,
    "name": "Daniel 12",
    "verses": [
        {
            "chapter": 12,
            "verse": 1,
            "name": "Daniel 12:1",
            "text": "In tempore autem illo consurget Michaël princeps magnus, qui stat pro filiis populi tui : et veniet tempus quale non fuit ab eo ex quo gentes esse cœperunt usque ad tempus illud. Et in tempore illo salvabitur populus tuus, omnis qui inventus fuerit scriptus in libro. "
        },
        {
            "chapter": 12,
            "verse": 2,
            "name": "Daniel 12:2",
            "text": "Et multi de his qui dormiunt in terræ pulvere evigilabunt, alii in vitam æternam, et alii in opprobrium ut videant semper. "
        },
        {
            "chapter": 12,
            "verse": 3,
            "name": "Daniel 12:3",
            "text": "Qui autem docti fuerint, fulgebunt quasi splendor firmamenti : et qui ad justitiam erudiunt multos, quasi stellæ in perpetuas æternitates. "
        },
        {
            "chapter": 12,
            "verse": 4,
            "name": "Daniel 12:4",
            "text": "Tu autem Daniel, claude sermones, et signa librum usque ad tempus statutum : plurimi pertransibunt, et multiplex erit scientia.  "
        },
        {
            "chapter": 12,
            "verse": 5,
            "name": "Daniel 12:5",
            "text": " Et vidi ego Daniel, et ecce quasi duo alii stabant : unus hinc super ripam fluminis, et alius inde ex altera ripa fluminis. "
        },
        {
            "chapter": 12,
            "verse": 6,
            "name": "Daniel 12:6",
            "text": "Et dixi viro qui erat indutus lineis, qui stabat super aquas fluminis : Usquequo finis horum mirabilium ? "
        },
        {
            "chapter": 12,
            "verse": 7,
            "name": "Daniel 12:7",
            "text": "Et audivi virum qui indutus erat lineis, qui stabat super aquas fluminis, cum elevasset dexteram et sinistram suam in cælum, et jurasset per viventem in æternum, quia in tempus, et tempora, et dimidium temporis. Et cum completa fuerit dispersio manus populi sancti, complebuntur universa hæc. "
        },
        {
            "chapter": 12,
            "verse": 8,
            "name": "Daniel 12:8",
            "text": "Et ego audivi, et non intellexi. Et dixi : Domine mi, quid erit post hæc ? "
        },
        {
            "chapter": 12,
            "verse": 9,
            "name": "Daniel 12:9",
            "text": "Et ait : Vade, Daniel, quia clausi sunt signatique sermones usque ad præfinitum tempus. "
        },
        {
            "chapter": 12,
            "verse": 10,
            "name": "Daniel 12:10",
            "text": "Eligentur, et dealbabuntur, et quasi ignis probabuntur multi : et impie agent impii, neque intelligent omnes impii : porro docti intelligent. "
        },
        {
            "chapter": 12,
            "verse": 11,
            "name": "Daniel 12:11",
            "text": "Et a tempore cum ablatum fuerit juge sacrificium, et posita fuerit abominatio in desolationem, dies mille ducenti nonaginta. "
        },
        {
            "chapter": 12,
            "verse": 12,
            "name": "Daniel 12:12",
            "text": "Beatus qui exspectat, et pervenit usque ad dies mille trecentos triginta quinque. "
        },
        {
            "chapter": 12,
            "verse": 13,
            "name": "Daniel 12:13",
            "text": "Tu autem vade ad præfinitum : et requiesces, et stabis in sorte tua in finem dierum.   "
        }
    ]
}