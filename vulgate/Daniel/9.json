{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 27,
    "book_name": "Daniel",
    "chapter": 9,
    "name": "Daniel 9",
    "verses": [
        {
            "chapter": 9,
            "verse": 1,
            "name": "Daniel 9:1",
            "text": "In anno primo Darii filii Assueri de semine Medorum, qui imperavit super regnum Chaldæorum, "
        },
        {
            "chapter": 9,
            "verse": 2,
            "name": "Daniel 9:2",
            "text": "anno uno regni ejus, ego Daniel intellexi in libris numerum annorum, de quo factus est sermo Domini ad Jeremiam prophetam, ut complerentur desolationis Jerusalem septuaginta anni. "
        },
        {
            "chapter": 9,
            "verse": 3,
            "name": "Daniel 9:3",
            "text": "Et posui faciem meam ad Dominum Deum meum rogare et deprecari in jejuniis, sacco, et cinere.  "
        },
        {
            "chapter": 9,
            "verse": 4,
            "name": "Daniel 9:4",
            "text": " Et oravi Dominum Deum meum, et confessus sum, et dixi : Obsecro, Domine Deus magne et terribilis, custodiens pactum, et misericordiam diligentibus te, et custodientibus mandata tua : "
        },
        {
            "chapter": 9,
            "verse": 5,
            "name": "Daniel 9:5",
            "text": "peccavimus, iniquitatem fecimus, impie egimus, et recessimus : et declinavimus a mandatis tuis ac judiciis. "
        },
        {
            "chapter": 9,
            "verse": 6,
            "name": "Daniel 9:6",
            "text": "Non obedivimus servis tuis prophetis, qui locuti sunt in nomine tuo regibus nostris, principibus nostris, patribus nostris, omnique populo terræ. "
        },
        {
            "chapter": 9,
            "verse": 7,
            "name": "Daniel 9:7",
            "text": "Tibi, Domine, justitia : nobis autem confusio faciei, sicut est hodie viro Juda, et habitatoribus Jerusalem, et omni Israël, his qui prope sunt, et his qui procul in universis terris, ad quas ejecisti eos propter iniquitates eorum, in quibus peccaverunt in te. "
        },
        {
            "chapter": 9,
            "verse": 8,
            "name": "Daniel 9:8",
            "text": "Domine, nobis confusio faciei, regibus nostris, principibus nostris, et patribus nostris, qui peccaverunt. "
        },
        {
            "chapter": 9,
            "verse": 9,
            "name": "Daniel 9:9",
            "text": "Tibi autem Domino Deo nostro misericordia et propitiatio, quia recessimus a te, "
        },
        {
            "chapter": 9,
            "verse": 10,
            "name": "Daniel 9:10",
            "text": "et non audivimus vocem Domini Dei nostri ut ambularemus in lege ejus, quam posuit nobis per servos suos prophetas. "
        },
        {
            "chapter": 9,
            "verse": 11,
            "name": "Daniel 9:11",
            "text": "Et omnis Israël prævaricati sunt legem tuam, et declinaverunt ne audirent vocem tuam : et stillavit super nos maledictio et detestatio quæ scripta est in libro Moysi servi Dei, quia peccavimus ei. "
        },
        {
            "chapter": 9,
            "verse": 12,
            "name": "Daniel 9:12",
            "text": "Et statuit sermones suos, quos locutus est super nos et super principes nostros, qui judicaverunt nos, ut superinduceret in nos magnum malum, quale numquam fuit sub omni cælo, secundum quod factum est in Jerusalem. "
        },
        {
            "chapter": 9,
            "verse": 13,
            "name": "Daniel 9:13",
            "text": "Sicut scriptum est in lege Moysi, omne malum hoc venit super nos : et non rogavimus faciem tuam, Domine Deus noster, ut reverteremur ab iniquitatibus nostris, et cogitaremus veritatem tuam. "
        },
        {
            "chapter": 9,
            "verse": 14,
            "name": "Daniel 9:14",
            "text": "Et vigilavit Dominus super malitiam, et adduxit eam super nos. Justus Dominus Deus noster in omnibus operibus suis, quæ fecit : non enim audivimus vocem ejus. "
        },
        {
            "chapter": 9,
            "verse": 15,
            "name": "Daniel 9:15",
            "text": "Et nunc Domine Deus noster, qui eduxisti populum tuum de terra Ægypti in manu forti, et fecisti tibi nomen secundum diem hanc : peccavimus, iniquitatem fecimus. "
        },
        {
            "chapter": 9,
            "verse": 16,
            "name": "Daniel 9:16",
            "text": "Domine, in omnem justitiam tuam avertatur, obsecro, ira tua et furor tuus a civitate tua Jerusalem, et monte sancto tuo. Propter peccata enim nostra, et iniquitates patrum nostrorum, Jerusalem et populus tuus in opprobrium sunt omnibus per circuitum nostrum. "
        },
        {
            "chapter": 9,
            "verse": 17,
            "name": "Daniel 9:17",
            "text": "Nunc ergo exaudi, Deus noster, orationem servi tui, et preces ejus : et ostende faciem tuam super sanctuarium tuum, quod desertum est propter temetipsum. "
        },
        {
            "chapter": 9,
            "verse": 18,
            "name": "Daniel 9:18",
            "text": "Inclina, Deus meus, aurem tuam, et audi : aperi oculos tuos, et vide desolationem nostram, et civitatem super quam invocatum est nomen tuum : neque enim in justificationibus nostris prosternimus preces ante faciem tuam, sed in miserationibus tuis multis. "
        },
        {
            "chapter": 9,
            "verse": 19,
            "name": "Daniel 9:19",
            "text": "Exaudi, Domine ; placare Domine : attende et fac : ne moreris propter temetipsum, Deus meus, quia nomen tuum invocatum est super civitatem et super populum tuum.  "
        },
        {
            "chapter": 9,
            "verse": 20,
            "name": "Daniel 9:20",
            "text": " Cumque adhuc loquerer, et orarem, et confiterer peccata mea, et peccata populi mei Israël, et prosternerem preces meas in conspectu Dei mei, pro monte sancto Dei mei : "
        },
        {
            "chapter": 9,
            "verse": 21,
            "name": "Daniel 9:21",
            "text": "adhuc me loquente in oratione, ecce vir Gabriel, quem videram in visione a principio, cito volans tetigit me in tempore sacrificii vespertini. "
        },
        {
            "chapter": 9,
            "verse": 22,
            "name": "Daniel 9:22",
            "text": "Et docuit me, et locutus est mihi, dixitque : Daniel, nunc egressus sum ut docerem te, et intelligeres. "
        },
        {
            "chapter": 9,
            "verse": 23,
            "name": "Daniel 9:23",
            "text": "Ab exordio precum tuarum egressus est sermo : ego autem veni ut indicarem tibi, quia vir desideriorum es : tu ergo animadverte sermonem, et intellige visionem. "
        },
        {
            "chapter": 9,
            "verse": 24,
            "name": "Daniel 9:24",
            "text": "Septuaginta hebdomades abbreviatæ sunt super populum tuum et super urbem sanctam tuam, ut consummetur prævaricatio, et finem accipiat peccatum, et deleatur iniquitas, et adducatur justitia sempiterna, et impleatur visio et prophetia, et ungatur Sanctus sanctorum. "
        },
        {
            "chapter": 9,
            "verse": 25,
            "name": "Daniel 9:25",
            "text": "Scito ergo, et animadverte : ab exitu sermonis, ut iterum ædificetur Jerusalem, usque ad christum ducem, hebdomades septem, et hebdomades sexaginta duæ erunt : et rursum ædificabitur platea, et muri in angustia temporum. "
        },
        {
            "chapter": 9,
            "verse": 26,
            "name": "Daniel 9:26",
            "text": "Et post hebdomades sexaginta duas occidetur christus : et non erit ejus populus qui eum negaturus est. Et civitatem et sanctuarium dissipabit populus cum duce venturo : et finis ejus vastitas, et post finem belli statuta desolatio. "
        },
        {
            "chapter": 9,
            "verse": 27,
            "name": "Daniel 9:27",
            "text": "Confirmabit autem pactum multis hebdomada una : et in dimidio hebdomadis deficiet hostia et sacrificium : et erit in templo abominatio desolationis : et usque ad consummationem et finem perseverabit desolatio.   "
        }
    ]
}