{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 27,
    "book_name": "Daniel",
    "chapter": 11,
    "name": "Daniel 11",
    "verses": [
        {
            "chapter": 11,
            "verse": 1,
            "name": "Daniel 11:1",
            "text": "Ego autem ab anno primo Darii Medi stabam ut confortaretur et roboraretur. "
        },
        {
            "chapter": 11,
            "verse": 2,
            "name": "Daniel 11:2",
            "text": "Et nunc veritatem annuntiabo tibi. Ecce adhuc tres reges stabunt in Perside, et quartus ditabitur opibus nimiis super omnes : et cum invaluerit divitiis suis, concitabit omnes adversum regnum Græciæ.  "
        },
        {
            "chapter": 11,
            "verse": 3,
            "name": "Daniel 11:3",
            "text": " Surget vero rex fortis, et dominabitur potestate multa, et faciet quod placuerit ei. "
        },
        {
            "chapter": 11,
            "verse": 4,
            "name": "Daniel 11:4",
            "text": "Et cum steterit, conteretur regnum ejus, et dividetur in quatuor ventos cæli : sed non in posteros ejus, neque secundum potentiam illius, qua dominatus est : lacerabitur enim regnum ejus etiam in externos, exceptis his.  "
        },
        {
            "chapter": 11,
            "verse": 5,
            "name": "Daniel 11:5",
            "text": " Et confortabitur rex austri : et de principibus ejus prævalebit super eum, et dominabitur ditione : multa enim dominatio ejus. "
        },
        {
            "chapter": 11,
            "verse": 6,
            "name": "Daniel 11:6",
            "text": "Et post finem annorum fœderabuntur : filiaque regis austri veniet ad regem aquilonis facere amicitiam, et non obtinebit fortitudinem brachii, nec stabit semen ejus : et tradetur ipsa, et qui adduxerunt eam adolescentes ejus, et qui confortabant eam in temporibus. "
        },
        {
            "chapter": 11,
            "verse": 7,
            "name": "Daniel 11:7",
            "text": "Et stabit de germine radicum ejus plantatio : et veniet cum exercitu, et ingredietur provinciam regis aquilonis : et abutetur eis, et obtinebit. "
        },
        {
            "chapter": 11,
            "verse": 8,
            "name": "Daniel 11:8",
            "text": "Insuper et deos eorum, et sculptilia, vasa quoque pretiosa argenti et auri, captiva ducet in Ægyptum : ipse prævalebit adversus regem aquilonis. "
        },
        {
            "chapter": 11,
            "verse": 9,
            "name": "Daniel 11:9",
            "text": "Et intrabit in regnum rex austri, et revertetur ad terram suam. "
        },
        {
            "chapter": 11,
            "verse": 10,
            "name": "Daniel 11:10",
            "text": "Filii autem ejus provocabuntur, et congregabunt multitudinem exercituum plurimorum : et veniet properans, et inundans : et revertetur, et concitabitur, et congredietur cum robore ejus. "
        },
        {
            "chapter": 11,
            "verse": 11,
            "name": "Daniel 11:11",
            "text": "Et provocatus rex austri egredietur, et pugnabit adversus regem aquilonis, et præparabit multitudinem nimiam, et dabitur multitudo in manu ejus. "
        },
        {
            "chapter": 11,
            "verse": 12,
            "name": "Daniel 11:12",
            "text": "Et capiet multitudinem, et exaltabitur cor ejus, et dejiciet multa millia, sed non prævalebit. "
        },
        {
            "chapter": 11,
            "verse": 13,
            "name": "Daniel 11:13",
            "text": "Convertetur enim rex aquilonis, et præparabit multitudinem multo majorem quam prius : et in fine temporum annorumque veniet properans cum exercitu magno, et opibus nimiis. "
        },
        {
            "chapter": 11,
            "verse": 14,
            "name": "Daniel 11:14",
            "text": "Et in temporibus illis multi consurgent adversus regem austri : filii quoque prævaricatorum populi tui extollentur ut impleant visionem, et corruent. "
        },
        {
            "chapter": 11,
            "verse": 15,
            "name": "Daniel 11:15",
            "text": "Et venit rex aquilonis, et comportabit aggerem, et capiet urbes munitissimas : et brachia austri non sustinebunt, et consurgent electi ejus ad resistendum, et non erit fortitudo. "
        },
        {
            "chapter": 11,
            "verse": 16,
            "name": "Daniel 11:16",
            "text": "Et faciet veniens super eum juxta placitum suum, et non erit qui stet contra faciem ejus : et stabit in terra inclyta, et consumetur in manu ejus. "
        },
        {
            "chapter": 11,
            "verse": 17,
            "name": "Daniel 11:17",
            "text": "Et ponet faciem suam ut veniat ad tenendum universum regnum ejus, et recta faciet cum eo : et filiam feminarum dabit ei, ut evertat illud : et non stabit, nec illius erit. "
        },
        {
            "chapter": 11,
            "verse": 18,
            "name": "Daniel 11:18",
            "text": "Et convertet faciem suam ad insulas, et capiet multas : et cessare faciet principem opprobrii sui, et opprobrium ejus convertetur in eum. "
        },
        {
            "chapter": 11,
            "verse": 19,
            "name": "Daniel 11:19",
            "text": "Et convertet faciem suam ad imperium terræ suæ, et impinget, et corruet, et non invenietur. "
        },
        {
            "chapter": 11,
            "verse": 20,
            "name": "Daniel 11:20",
            "text": "Et stabit in loco ejus vilissimus, et indignus decore regio : et in paucis diebus conteretur, non in furore, nec in prælio.  "
        },
        {
            "chapter": 11,
            "verse": 21,
            "name": "Daniel 11:21",
            "text": " Et stabit in loco ejus despectus, et non tribuetur ei honor regius : et veniet clam, et obtinebit regnum in fraudulentia. "
        },
        {
            "chapter": 11,
            "verse": 22,
            "name": "Daniel 11:22",
            "text": "Et brachia pugnantis expugnabuntur a facie ejus, et conterentur : insuper et dux fœderis. "
        },
        {
            "chapter": 11,
            "verse": 23,
            "name": "Daniel 11:23",
            "text": "Et post amicitias, cum eo faciet dolum : et ascendet, et superabit in modico populo. "
        },
        {
            "chapter": 11,
            "verse": 24,
            "name": "Daniel 11:24",
            "text": "Et abundantes, et uberes urbes ingredietur : et faciet quæ non fecerunt patres ejus, et patres patrum ejus : rapinas, et prædam, et divitias eorum dissipabit, et contra firmissimas cogitationes inibit : et hoc usque ad tempus. "
        },
        {
            "chapter": 11,
            "verse": 25,
            "name": "Daniel 11:25",
            "text": "Et concitabitur fortitudo ejus, et cor ejus adversum regem austri in exercitu magno : et rex austri provocabitur ad bellum multis auxiliis, et fortibus nimis : et non stabunt, quia inibunt adversus eum consilia. "
        },
        {
            "chapter": 11,
            "verse": 26,
            "name": "Daniel 11:26",
            "text": "Et comedentes panem cum eo, conterent illum, exercitusque ejus opprimetur : et cadent interfecti plurimi. "
        },
        {
            "chapter": 11,
            "verse": 27,
            "name": "Daniel 11:27",
            "text": "Duorum quoque regum cor erit ut malefaciant, et ad mensam unam mendacium loquentur : et non proficient, quia adhuc finis in aliud tempus. "
        },
        {
            "chapter": 11,
            "verse": 28,
            "name": "Daniel 11:28",
            "text": "Et revertetur in terram suam cum opibus multis : et cor ejus adversum testamentum sanctum, et faciet, et revertetur in terram suam. "
        },
        {
            "chapter": 11,
            "verse": 29,
            "name": "Daniel 11:29",
            "text": "Statuto tempore revertetur, et veniet ad austrum : et non erit priori simile novissimum. "
        },
        {
            "chapter": 11,
            "verse": 30,
            "name": "Daniel 11:30",
            "text": "Et venient super eum trieres, et Romani : et percutietur, et revertetur, et indignabitur contra testamentum sanctuarii, et faciet : reverteturque, et cogitabit adversum eos qui dereliquerunt testamentum sanctuarii.  "
        },
        {
            "chapter": 11,
            "verse": 31,
            "name": "Daniel 11:31",
            "text": " Et brachia ex eo stabunt, et polluent sanctuarium fortitudinis, et auferent juge sacrificium : et dabunt abominationem in desolationem. "
        },
        {
            "chapter": 11,
            "verse": 32,
            "name": "Daniel 11:32",
            "text": "Et impii in testamentum simulabunt fraudulenter : populus autem sciens Deum suum, obtinebit, et faciet. "
        },
        {
            "chapter": 11,
            "verse": 33,
            "name": "Daniel 11:33",
            "text": "Et docti in populo docebunt plurimos : et ruent in gladio, et in flamma, et in captivitate, et in rapina dierum. "
        },
        {
            "chapter": 11,
            "verse": 34,
            "name": "Daniel 11:34",
            "text": "Cumque corruerint, sublevabuntur auxilio parvulo : et applicabuntur eis plurimi fraudulenter. "
        },
        {
            "chapter": 11,
            "verse": 35,
            "name": "Daniel 11:35",
            "text": "Et de eruditis ruent, ut conflentur, et eligantur, et dealbentur usque ad tempus præfinitum : quia adhuc aliud tempus erit. "
        },
        {
            "chapter": 11,
            "verse": 36,
            "name": "Daniel 11:36",
            "text": "Et faciet juxta voluntatem suam rex, et elevabitur, et magnificabitur adversus omnem deum : et adversus Deum deorum loquetur magnifica, et dirigetur, donec compleatur iracundia : perpetrata quippe est definitio. "
        },
        {
            "chapter": 11,
            "verse": 37,
            "name": "Daniel 11:37",
            "text": "Et Deum patrum suorum non reputabit : et erit in concupiscentiis feminarum, nec quemquam deorum curabit, quia adversum universa consurget. "
        },
        {
            "chapter": 11,
            "verse": 38,
            "name": "Daniel 11:38",
            "text": "Deum autem Maozim in loco suo venerabitur : et deum, quem ignoraverunt patres ejus, colet auro, et argento, et lapide pretioso, rebusque pretiosis. "
        },
        {
            "chapter": 11,
            "verse": 39,
            "name": "Daniel 11:39",
            "text": "Et faciet ut muniat Maozim cum deo alieno, quem cognovit, et multiplicabit gloriam, et dabit eis potestatem in multis, et terram dividet gratuito.  "
        },
        {
            "chapter": 11,
            "verse": 40,
            "name": "Daniel 11:40",
            "text": " Et in tempore præfinito præliabitur adversus eum rex austri, et quasi tempestas veniet contra illum rex aquilonis in curribus, et in equitibus, et in classe magna, et ingredietur terras, et conteret, et pertransiet. "
        },
        {
            "chapter": 11,
            "verse": 41,
            "name": "Daniel 11:41",
            "text": "Et introibit in terram gloriosam, et multæ corruent : hæ autem solæ salvabuntur de manu ejus, Edom, et Moab, et principium filiorum Ammon. "
        },
        {
            "chapter": 11,
            "verse": 42,
            "name": "Daniel 11:42",
            "text": "Et mittet manum suam in terras : et terra Ægypti non effugiet. "
        },
        {
            "chapter": 11,
            "verse": 43,
            "name": "Daniel 11:43",
            "text": "Et dominabitur thesaurorum auri, et argenti, et in omnibus pretiosis Ægypti : per Libyam quoque, et Æthiopiam transibit. "
        },
        {
            "chapter": 11,
            "verse": 44,
            "name": "Daniel 11:44",
            "text": "Et fama turbabit eum ab oriente et ab aquilone : et veniet in multitudine magna ut conterat et interficiat plurimos. "
        },
        {
            "chapter": 11,
            "verse": 45,
            "name": "Daniel 11:45",
            "text": "Et figet tabernaculum suum Apadno inter maria, super montem inclytum et sanctum : et veniet usque ad summitatem ejus, et nemo auxiliabitur ei.   "
        }
    ]
}