{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 27,
    "book_name": "Daniel",
    "chapter": 10,
    "name": "Daniel 10",
    "verses": [
        {
            "chapter": 10,
            "verse": 1,
            "name": "Daniel 10:1",
            "text": "Anno tertio Cyri regis Persarum, verbum revelatum est Danieli cognomento Baltassar, et verbum verum, et fortitudo magna : intellexitque sermonem : intelligentia enim est opus in visione. "
        },
        {
            "chapter": 10,
            "verse": 2,
            "name": "Daniel 10:2",
            "text": "In diebus illis ego Daniel lugebam trium hebdomadarum diebus : "
        },
        {
            "chapter": 10,
            "verse": 3,
            "name": "Daniel 10:3",
            "text": "panem desiderabilem non comedi, et caro et vinum non introierunt in os meum, sed neque unguento unctus sum, donec complerentur trium hebdomadarum dies.  "
        },
        {
            "chapter": 10,
            "verse": 4,
            "name": "Daniel 10:4",
            "text": " Die autem vigesima et quarta mensis primi, eram juxta fluvium magnum, qui est Tigris. "
        },
        {
            "chapter": 10,
            "verse": 5,
            "name": "Daniel 10:5",
            "text": "Et levavi oculos meos, et vidi : et ecce vir unus vestitus lineis, et renes ejus accincti auro obrizo : "
        },
        {
            "chapter": 10,
            "verse": 6,
            "name": "Daniel 10:6",
            "text": "et corpus ejus quasi chrysolithus, et facies ejus velut species fulguris, et oculi ejus ut lampas ardens : et brachia ejus, et quæ deorsum sunt usque ad pedes, quasi species æris candentis : et vox sermonum ejus ut vox multitudinis. "
        },
        {
            "chapter": 10,
            "verse": 7,
            "name": "Daniel 10:7",
            "text": "Vidi autem ego Daniel solus visionem : porro viri qui erant mecum non viderunt, sed terror nimius irruit super eos, et fugerunt in absconditum. "
        },
        {
            "chapter": 10,
            "verse": 8,
            "name": "Daniel 10:8",
            "text": "Ego autem relictus solus vidi visionem grandem hanc : et non remansit in me fortitudo, sed et species mea immutata est in me, et emarcui, nec habui quidquam virium. "
        },
        {
            "chapter": 10,
            "verse": 9,
            "name": "Daniel 10:9",
            "text": "Et audivi vocem sermonum ejus : et audiens jacebam consternatus super faciem meam, et vultus meus hærebat terræ. "
        },
        {
            "chapter": 10,
            "verse": 10,
            "name": "Daniel 10:10",
            "text": "Et ecce manus tetigit me, et erexit me super genua mea, et super articulos manuum mearum. "
        },
        {
            "chapter": 10,
            "verse": 11,
            "name": "Daniel 10:11",
            "text": "Et dixit ad me : Daniel vir desideriorum, intellige verba quæ ego loquor ad te, et sta in gradu tuo : nunc enim sum missus ad te. Cumque dixisset mihi sermonem istum, steti tremens. "
        },
        {
            "chapter": 10,
            "verse": 12,
            "name": "Daniel 10:12",
            "text": "Et ait ad me : Noli metuere, Daniel : quia ex die primo, quo posuisti cor tuum ad intelligendum ut te affligeres in conspectu Dei tui, exaudita sunt verba tua : et ego veni propter sermones tuos. "
        },
        {
            "chapter": 10,
            "verse": 13,
            "name": "Daniel 10:13",
            "text": "Princeps autem regni Persarum restitit mihi viginti et uno diebus : et ecce Michaël, unus de principibus primis, venit in adjutorium meum, et ego remansi ibi juxta regem Persarum. "
        },
        {
            "chapter": 10,
            "verse": 14,
            "name": "Daniel 10:14",
            "text": "Veni autem ut docerem te quæ ventura sunt populo tuo in novissimis diebus, quoniam adhuc visio in dies.  "
        },
        {
            "chapter": 10,
            "verse": 15,
            "name": "Daniel 10:15",
            "text": " Cumque loqueretur mihi hujuscemodi verbis, dejeci vultum meum ad terram, et tacui. "
        },
        {
            "chapter": 10,
            "verse": 16,
            "name": "Daniel 10:16",
            "text": "Et ecce quasi similitudo filii hominis tetigit labia mea : et aperiens os meum locutus sum, et dixi ad eum, qui stabat contra me : Domine mi, in visione tua dissolutæ sunt compages meæ, et nihil in me remansit virium. "
        },
        {
            "chapter": 10,
            "verse": 17,
            "name": "Daniel 10:17",
            "text": "Et quomodo poterit servus domini mei loqui cum domino meo ? nihil enim in me remansit virium, sed et halitus meus intercluditur. "
        },
        {
            "chapter": 10,
            "verse": 18,
            "name": "Daniel 10:18",
            "text": "Rursum ergo tetigit me quasi visio hominis, et confortavit me, "
        },
        {
            "chapter": 10,
            "verse": 19,
            "name": "Daniel 10:19",
            "text": "et dixit : Noli timere, vir desideriorum : pax tibi : confortare, et esto robustus. Cumque loqueretur mecum, convalui, et dixi : Loquere, domine mi, quia confortasti me. "
        },
        {
            "chapter": 10,
            "verse": 20,
            "name": "Daniel 10:20",
            "text": "Et ait : Numquid scis quare venerim ad te ? et nunc revertar ut prælier adversum principem Persarum. Cum ego egrederer, apparuit princeps Græcorum veniens. "
        },
        {
            "chapter": 10,
            "verse": 21,
            "name": "Daniel 10:21",
            "text": "Verumtamen annuntiabo tibi quod expressum est in scriptura veritatis : et nemo est adjutor meus in omnibus his, nisi Michaël princeps vester.   "
        }
    ]
}