{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 27,
    "book_name": "Daniel",
    "chapter": 6,
    "name": "Daniel 6",
    "verses": [
        {
            "chapter": 6,
            "verse": 1,
            "name": "Daniel 6:1",
            "text": "Placuit Dario, et constituit super regnum satrapas centum viginti ut essent in toto regno suo. "
        },
        {
            "chapter": 6,
            "verse": 2,
            "name": "Daniel 6:2",
            "text": "Et super eos principes tres, ex quibus Daniel unus erat : ut satrapæ illis redderent rationem, et rex non sustineret molestiam. "
        },
        {
            "chapter": 6,
            "verse": 3,
            "name": "Daniel 6:3",
            "text": "Igitur Daniel superabat omnes principes et satrapas, quia spiritus Dei amplior erat in illo. "
        },
        {
            "chapter": 6,
            "verse": 4,
            "name": "Daniel 6:4",
            "text": "Porro rex cogitabat constituere eum super omne regnum : unde principes, et satrapæ quærebant occasionem ut invenirent Danieli ex latere regis : nullamque causam, et suspicionem reperire potuerunt, eo quod fidelis esset, et omnis culpa, et suspicio non inveniretur in eo. "
        },
        {
            "chapter": 6,
            "verse": 5,
            "name": "Daniel 6:5",
            "text": "Dixerunt ergo viri illi : Non inveniemus Danieli huic aliquam occasionem, nisi forte in lege Dei sui. "
        },
        {
            "chapter": 6,
            "verse": 6,
            "name": "Daniel 6:6",
            "text": "Tunc principes et satrapæ surripuerunt regi, et sic locuti sunt ei : Dari rex, in æternum vive ! "
        },
        {
            "chapter": 6,
            "verse": 7,
            "name": "Daniel 6:7",
            "text": "consilium inierunt omnes principes regni tui, magistratus, et satrapæ, senatores, et judices, ut decretum imperatorium exeat, et edictum : ut omnis, qui petierit aliquam petitionem a quocumque deo et homine usque ad triginta dies, nisi a te, rex, mittatur in lacum leonum. "
        },
        {
            "chapter": 6,
            "verse": 8,
            "name": "Daniel 6:8",
            "text": "Nunc itaque rex, confirma sententiam, et scribe decretum : ut non immutetur quod statutum est a Medis et Persis, nec prævaricari cuiquam liceat. "
        },
        {
            "chapter": 6,
            "verse": 9,
            "name": "Daniel 6:9",
            "text": "Porro rex Darius proposuit edictum, et statuit.  "
        },
        {
            "chapter": 6,
            "verse": 10,
            "name": "Daniel 6:10",
            "text": " Quod cum Daniel comperisset, id est, constitutam legem, ingressus est domum suam : et fenestris apertis in cœnaculo suo contra Jerusalem tribus temporibus in die flectebat genua sua, et adorabat, confitebaturque coram Deo suo sicut et ante facere consueverat. "
        },
        {
            "chapter": 6,
            "verse": 11,
            "name": "Daniel 6:11",
            "text": "Viri ergo illi curiosius inquirentes invenerunt Danielem orantem, et obsecrantem Deum suum. "
        },
        {
            "chapter": 6,
            "verse": 12,
            "name": "Daniel 6:12",
            "text": "Et accedentes locuti sunt regi super edicto : Rex, numquid non constituisti ut omnis homo qui rogaret quemquam de diis et hominibus usque ad dies triginta, nisi te, rex, mitteretur in lacum leonum ? Ad quos respondens rex, ait : Verus est sermo juxta decretum Medorum atque Persarum, quod prævaricari non licet. "
        },
        {
            "chapter": 6,
            "verse": 13,
            "name": "Daniel 6:13",
            "text": "Tunc respondentes dixerunt coram rege : Daniel de filiis captivitatis Juda, non curavit de lege tua, et de edicto quod constituisti : sed tribus temporibus per diem orat obsecratione sua. "
        },
        {
            "chapter": 6,
            "verse": 14,
            "name": "Daniel 6:14",
            "text": "Quod verbum cum audisset rex, satis contristatus est : et pro Daniele posuit cor ut liberaret eum, et usque ad occasum solis laborabat ut erueret illum. "
        },
        {
            "chapter": 6,
            "verse": 15,
            "name": "Daniel 6:15",
            "text": "Viri autem illi, intelligentes regem, dixerunt ei : Scito, rex, quia lex Medorum atque Persarum est ut omne decretum, quod constituerit rex, non liceat immutari. "
        },
        {
            "chapter": 6,
            "verse": 16,
            "name": "Daniel 6:16",
            "text": "Tunc rex præcepit, et adduxerunt Danielem, et miserunt eum in lacum leonum. Dixitque rex Danieli : Deus tuus, quem colis semper, ipse liberabit te. "
        },
        {
            "chapter": 6,
            "verse": 17,
            "name": "Daniel 6:17",
            "text": "Allatusque est lapis unus, et positus est super os laci : quem obsignavit rex annulo suo, et annulo optimatum suorum, ne quid fieret contra Danielem.  "
        },
        {
            "chapter": 6,
            "verse": 18,
            "name": "Daniel 6:18",
            "text": " Et abiit rex in domum suam, et dormivit incœnatus, cibique non sunt allati coram eo, insuper et somnus recessit ab eo. "
        },
        {
            "chapter": 6,
            "verse": 19,
            "name": "Daniel 6:19",
            "text": "Tunc rex primo diluculo consurgens, festinus ad lacum leonum perrexit : "
        },
        {
            "chapter": 6,
            "verse": 20,
            "name": "Daniel 6:20",
            "text": "appropinquansque lacui, Danielem voce lacrimabili inclamavit, et affatus est eum : Daniel serve Dei viventis, Deus tuus, cui tu servis semper, putasne valuit te liberare a leonibus ? "
        },
        {
            "chapter": 6,
            "verse": 21,
            "name": "Daniel 6:21",
            "text": "Et Daniel regi respondens ait : Rex, in æternum vive ! "
        },
        {
            "chapter": 6,
            "verse": 22,
            "name": "Daniel 6:22",
            "text": "Deus meus misit angelum suum, et conclusit ora leonum, et non nocuerunt mihi : quia coram eo justitia inventa est in me : sed et coram te, rex, delictum non feci. "
        },
        {
            "chapter": 6,
            "verse": 23,
            "name": "Daniel 6:23",
            "text": "Tunc vehementer rex gavisus est super eo, et Danielem præcepit educi de lacu : eductusque est Daniel de lacu, et nulla læsio inventa est in eo, quia credidit Deo suo. "
        },
        {
            "chapter": 6,
            "verse": 24,
            "name": "Daniel 6:24",
            "text": "Jubente autem rege, adducti sunt viri illi, qui accusaverant Danielem : et in lacum leonum missi sunt, ipsi, et filii, et uxores eorum : et non pervenerunt usque ad pavimentum laci, donec arriperent eos leones, et omnia ossa eorum comminuerunt. "
        },
        {
            "chapter": 6,
            "verse": 25,
            "name": "Daniel 6:25",
            "text": "Tunc Darius rex scripsit universis populis, tribubus, et linguis habitantibus in universa terra : Pax vobis multiplicetur. "
        },
        {
            "chapter": 6,
            "verse": 26,
            "name": "Daniel 6:26",
            "text": "A me constitutum est decretum, ut in universo imperio et regno meo, tremiscant et paveant Deum Danielis : ipse est enim Deus vivens, et æternus in sæcula, et regnum ejus non dissipabitur, et potestas ejus usque in æternum. "
        },
        {
            "chapter": 6,
            "verse": 27,
            "name": "Daniel 6:27",
            "text": "Ipse liberator atque salvator, faciens signa et mirabilia in cælo et in terra : qui liberavit Danielem de lacu leonum. "
        },
        {
            "chapter": 6,
            "verse": 28,
            "name": "Daniel 6:28",
            "text": "Porro Daniel perseveravit usque ad regnum Darii, regnumque Cyri Persæ.   "
        }
    ]
}