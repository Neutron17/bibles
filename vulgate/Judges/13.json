{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 7,
    "book_name": "Judges",
    "chapter": 13,
    "name": "Judges 13",
    "verses": [
        {
            "chapter": 13,
            "verse": 1,
            "name": "Judges 13:1",
            "text": "Rursumque filii Israël fecerunt malum in conspectu Domini : qui tradidit eos in manus Philisthinorum quadraginta annis. "
        },
        {
            "chapter": 13,
            "verse": 2,
            "name": "Judges 13:2",
            "text": "Erat autem quidam vir de Saraa, et de stirpe Dan, nomine Manue, habens uxorem sterilem. "
        },
        {
            "chapter": 13,
            "verse": 3,
            "name": "Judges 13:3",
            "text": "Cui apparuit angelus Domini, et dixit ad eam : Sterilis es et absque liberis : sed concipies, et paries filium. "
        },
        {
            "chapter": 13,
            "verse": 4,
            "name": "Judges 13:4",
            "text": "Cave ergo ne bibas vinum ac siceram, nec immundum quidquam comedas : "
        },
        {
            "chapter": 13,
            "verse": 5,
            "name": "Judges 13:5",
            "text": "quia concipies, et paries filium, cujus non tanget caput novacula : erit enim nazaræus Dei ab infantia sua et ex matris utero, et ipse incipiet liberare Israël de manu Philisthinorum. "
        },
        {
            "chapter": 13,
            "verse": 6,
            "name": "Judges 13:6",
            "text": "Quæ cum venisset ad maritum suum, dixit ei : Vir Dei venit ad me, habens vultum angelicum, terribilis nimis. Quem cum interrogassem quis esset, et unde venisset, et quo nomine vocaretur, noluit mihi dicere : "
        },
        {
            "chapter": 13,
            "verse": 7,
            "name": "Judges 13:7",
            "text": "sed hoc respondit : Ecce concipies et paries filium : cave ne vinum bibas, nec siceram, et ne aliquo vescaris immundo : erit enim puer nazaræus Dei ab infantia sua, ex utero matris suæ usque ad diem mortis suæ. "
        },
        {
            "chapter": 13,
            "verse": 8,
            "name": "Judges 13:8",
            "text": "Oravit itaque Manue Dominum, et ait : Obsecro, Domine, ut vir Dei, quem misisti, veniat iterum, et doceat nos quid debeamus facere de puero, qui nasciturus est. "
        },
        {
            "chapter": 13,
            "verse": 9,
            "name": "Judges 13:9",
            "text": "Exaudivitque Dominus deprecantem Manue, et apparuit rursum angelus Dei uxori ejus sedenti in agro : Manue autem maritus ejus non erat cum ea. Quæ cum vidisset angelum, "
        },
        {
            "chapter": 13,
            "verse": 10,
            "name": "Judges 13:10",
            "text": "festinavit, et cucurrit ad virum suum : nuntiavitque ei, dicens : Ecce apparuit mihi vir, quem ante videram. "
        },
        {
            "chapter": 13,
            "verse": 11,
            "name": "Judges 13:11",
            "text": "Qui surrexit, et secutus est uxorem suam : veniensque ad virum, dixit ei : Tu es qui locutus es mulieri ? Et ille respondit : Ego sum. "
        },
        {
            "chapter": 13,
            "verse": 12,
            "name": "Judges 13:12",
            "text": "Cui Manue : Quando, inquit, sermo tuus fuerit expletus, quid vis ut faciat puer ? aut a quo se observare debebit ?  "
        },
        {
            "chapter": 13,
            "verse": 13,
            "name": "Judges 13:13",
            "text": " Dixitque angelus Domini ad Manue : Ab omnibus, quæ locutus sum uxori tuæ, abstineat se, "
        },
        {
            "chapter": 13,
            "verse": 14,
            "name": "Judges 13:14",
            "text": "et quidquid ex vinea nascitur, non comedat : vinum et siceram non bibat ; nullo vescatur immundo : et quod ei præcepi, impleat atque custodiat. "
        },
        {
            "chapter": 13,
            "verse": 15,
            "name": "Judges 13:15",
            "text": "Dixitque Manue ad angelum Domini : Obsecro te ut acquiescas precibus meis, et faciamus tibi hædum de capris. "
        },
        {
            "chapter": 13,
            "verse": 16,
            "name": "Judges 13:16",
            "text": "Cui respondit angelus : Si me cogis, non comedam panes tuos : si autem vis holocaustum facere, offer illud Domino. Et nesciebat Manue quod angelus Domini esset. "
        },
        {
            "chapter": 13,
            "verse": 17,
            "name": "Judges 13:17",
            "text": "Dixitque ad eum : Quod est tibi nomen, ut, si sermo tuus fuerit expletus, honoremus te ? "
        },
        {
            "chapter": 13,
            "verse": 18,
            "name": "Judges 13:18",
            "text": "Cui ille respondit : Cur quæris nomen meum, quod est mirabile ? "
        },
        {
            "chapter": 13,
            "verse": 19,
            "name": "Judges 13:19",
            "text": "Tulit itaque Manue hædum de capris, et libamenta, et posuit super petram, offerens Domino, qui facit mirabilia : ipse autem et uxor ejus intuebantur. "
        },
        {
            "chapter": 13,
            "verse": 20,
            "name": "Judges 13:20",
            "text": "Cumque ascenderet flamma altaris in cælum, angelus Domini pariter in flamma ascendit. Quod cum vidissent Manue et uxor ejus, proni ceciderunt in terram, "
        },
        {
            "chapter": 13,
            "verse": 21,
            "name": "Judges 13:21",
            "text": "et ultra eis non apparuit angelus Domini. Statimque intellexit Manue angelum Domini esse, "
        },
        {
            "chapter": 13,
            "verse": 22,
            "name": "Judges 13:22",
            "text": "et dixit ad uxorem suam : Morte moriemur, quia vidimus Deum. "
        },
        {
            "chapter": 13,
            "verse": 23,
            "name": "Judges 13:23",
            "text": "Cui respondit mulier : Si Dominus nos vellet occidere, de manibus nostris holocaustum et libamenta non suscepisset, nec ostendisset nobis hæc omnia, neque ea quæ sunt ventura dixisset.  "
        },
        {
            "chapter": 13,
            "verse": 24,
            "name": "Judges 13:24",
            "text": " Peperit itaque filium, et vocavit nomen ejus Samson. Crevitque puer, et benedixit ei Dominus. "
        },
        {
            "chapter": 13,
            "verse": 25,
            "name": "Judges 13:25",
            "text": "Cœpitque spiritus Domini esse cum eo in castris Dan inter Saraa et Esthaol.   "
        }
    ]
}