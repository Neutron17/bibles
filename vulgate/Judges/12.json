{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 7,
    "book_name": "Judges",
    "chapter": 12,
    "name": "Judges 12",
    "verses": [
        {
            "chapter": 12,
            "verse": 1,
            "name": "Judges 12:1",
            "text": "Ecce autem in Ephraim orta est seditio : nam transeuntes contra aquilonem, dixerunt ad Jephte : Quare vadens ad pugnam contra filios Ammon, vocare nos noluisti, ut pergeremus tecum ? igitur incendemus domum tuam. "
        },
        {
            "chapter": 12,
            "verse": 2,
            "name": "Judges 12:2",
            "text": "Quibus ille respondit : Disceptatio erat mihi et populo meo contra filios Ammon vehemens : vocavique vos, ut præberetis mihi auxilium, et facere noluistis. "
        },
        {
            "chapter": 12,
            "verse": 3,
            "name": "Judges 12:3",
            "text": "Quod cernens, posui animam meam in manibus meis, transivique ad filios Ammon, et tradidit eos Dominus in manus meas. Quid commerui, ut adversum me consurgatis in prælium ? "
        },
        {
            "chapter": 12,
            "verse": 4,
            "name": "Judges 12:4",
            "text": "Vocatis itaque ad se cunctis viris Galaad, pugnabat contra Ephraim : percusseruntque viri Galaad Ephraim, quia dixerat : Fugitivus est Galaad de Ephraim, et habitat in medio Ephraim et Manasse. "
        },
        {
            "chapter": 12,
            "verse": 5,
            "name": "Judges 12:5",
            "text": "Occupaveruntque Galaaditæ vada Jordanis, per quæ Ephraim reversurus erat. Cumque venisset ad ea de Ephraim numero, fugiens, atque dixisset : Obsecro ut me transire permittatis : dicebant ei Galaaditæ : Numquid Ephrathæus es ? quo dicente : Non sum : "
        },
        {
            "chapter": 12,
            "verse": 6,
            "name": "Judges 12:6",
            "text": "interrogabant eum : Dic ergo Scibboleth, quod interpretatur Spica. Qui respondebat : Sibboleth : eadem littera spicam exprimere non valens. Statimque apprehensum jugulabant in ipso Jordanis transitu. Et ceciderunt in illo tempore de Ephraim quadraginta duo millia.  "
        },
        {
            "chapter": 12,
            "verse": 7,
            "name": "Judges 12:7",
            "text": " Judicavit itaque Jephte Galaadites Israël sex annis : et mortuus est, ac sepultus in civitate sua Galaad.  "
        },
        {
            "chapter": 12,
            "verse": 8,
            "name": "Judges 12:8",
            "text": " Post hunc judicavit Israël Abesan de Bethlehem : "
        },
        {
            "chapter": 12,
            "verse": 9,
            "name": "Judges 12:9",
            "text": "qui habuit triginta filios, et totidem filias, quas emittens foras, maritis dedit, et ejusdem numeri filiis suis accepit uxores, introducens in domum suam. Qui septem annis judicavit Israël : "
        },
        {
            "chapter": 12,
            "verse": 10,
            "name": "Judges 12:10",
            "text": "mortuusque est, ac sepultus in Bethlehem. "
        },
        {
            "chapter": 12,
            "verse": 11,
            "name": "Judges 12:11",
            "text": "Cui successit Ahialon Zabulonites : et judicavit Israël decem annis : "
        },
        {
            "chapter": 12,
            "verse": 12,
            "name": "Judges 12:12",
            "text": "mortuusque est, ac sepultus in Zabulon. "
        },
        {
            "chapter": 12,
            "verse": 13,
            "name": "Judges 12:13",
            "text": "Post hunc judicavit Israël Abdon filius Illel Pharathonites : "
        },
        {
            "chapter": 12,
            "verse": 14,
            "name": "Judges 12:14",
            "text": "qui habuit quadraginta filios, et triginta ex eis nepotes, ascendentes super septuaginta pullos asinarum. Et judicavit Israël octo annis : "
        },
        {
            "chapter": 12,
            "verse": 15,
            "name": "Judges 12:15",
            "text": "mortuusque est, ac sepultus in Pharathon terræ Ephraim, in monte Amalec.   "
        }
    ]
}