{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 7,
    "book_name": "Judges",
    "chapter": 11,
    "name": "Judges 11",
    "verses": [
        {
            "chapter": 11,
            "verse": 1,
            "name": "Judges 11:1",
            "text": "Fuit illo tempore Jephte Galaadites vir fortissimus atque pugnator, filius mulieris meretricis, qui natus est de Galaad. "
        },
        {
            "chapter": 11,
            "verse": 2,
            "name": "Judges 11:2",
            "text": "Habuit autem Galaad uxorem, de qua suscepit filios : qui postquam creverant, ejecerunt Jephte, dicentes : Hæres in domo patris nostri esse non poteris, quia de altera matre natus es. "
        },
        {
            "chapter": 11,
            "verse": 3,
            "name": "Judges 11:3",
            "text": "Quos ille fugiens atque devitans, habitavit in terra Tob : congregatique sunt ad eum viri inopes, et latrocinantes, et quasi principem sequebantur. "
        },
        {
            "chapter": 11,
            "verse": 4,
            "name": "Judges 11:4",
            "text": "In illis diebus pugnabant filii Ammon contra Israël. "
        },
        {
            "chapter": 11,
            "verse": 5,
            "name": "Judges 11:5",
            "text": "Quibus acriter instantibus perrexerunt majores natu de Galaad, ut tollerent in auxilium sui Jephte de terra Tob : "
        },
        {
            "chapter": 11,
            "verse": 6,
            "name": "Judges 11:6",
            "text": "dixeruntque ad eum : Veni et esto princeps noster, et pugna contra filios Ammon. "
        },
        {
            "chapter": 11,
            "verse": 7,
            "name": "Judges 11:7",
            "text": "Quibus ille respondit : Nonne vos estis, qui odistis me, et ejecistis de domo patris mei ? et nunc venistis ad me necessitate compulsi. "
        },
        {
            "chapter": 11,
            "verse": 8,
            "name": "Judges 11:8",
            "text": "Dixeruntque principes Galaad ad Jephte : Ob hanc igitur causam nunc ad te venimus, ut proficiscaris nobiscum, et pugnes contra filios Ammon, sisque dux omnium qui habitant in Galaad. "
        },
        {
            "chapter": 11,
            "verse": 9,
            "name": "Judges 11:9",
            "text": "Jephte quoque dixit eis : Si vere venistis ad me, ut pugnem pro vobis contra filios Ammon, tradideritque eos Dominus in manus meas, ego ero vester princeps ? "
        },
        {
            "chapter": 11,
            "verse": 10,
            "name": "Judges 11:10",
            "text": "Qui responderunt ei : Dominus, qui hæc audit, ipse mediator ac testis est quod nostra promissa faciemus. "
        },
        {
            "chapter": 11,
            "verse": 11,
            "name": "Judges 11:11",
            "text": "Abiit itaque Jephte cum principibus Galaad, fecitque eum omnis populus principem sui. Locutusque est Jephte omnes sermones suos coram Domino in Maspha.  "
        },
        {
            "chapter": 11,
            "verse": 12,
            "name": "Judges 11:12",
            "text": " Et misit nuntios ad regem filiorum Ammon, qui ex persona sua dicerent : Quid mihi et tibi est, quia venisti contra me, ut vastares terram meam ? "
        },
        {
            "chapter": 11,
            "verse": 13,
            "name": "Judges 11:13",
            "text": "Quibus ille respondit : Quia tulit Israël terram meam, quando ascendit de Ægypto, a finibus Arnon usque Jaboc atque Jordanem : nunc ergo cum pace redde mihi eam. "
        },
        {
            "chapter": 11,
            "verse": 14,
            "name": "Judges 11:14",
            "text": "Per quos rursum mandavit Jephte, et imperavit eis ut dicerent regi Ammon : "
        },
        {
            "chapter": 11,
            "verse": 15,
            "name": "Judges 11:15",
            "text": "Hæc dicit Jephte : Non tulit Israël terram Moab, nec terram filiorum Ammon : "
        },
        {
            "chapter": 11,
            "verse": 16,
            "name": "Judges 11:16",
            "text": "sed quando de Ægypto conscenderunt, ambulavit per solitudinem usque ad mare Rubrum, et venit in Cades. "
        },
        {
            "chapter": 11,
            "verse": 17,
            "name": "Judges 11:17",
            "text": "Misitque nuntios ad regem Edom, dicens : Dimitte me ut transeam per terram tuam. Qui noluit acquiescere precibus ejus. Misit quoque ad regem Moab, qui et ipse transitum præbere contempsit. Mansit itaque in Cades, "
        },
        {
            "chapter": 11,
            "verse": 18,
            "name": "Judges 11:18",
            "text": "et circuivit ex latere terram Edom et terram Moab : venitque contra orientalem plagam terræ Moab, et castrametatus est trans Arnon : nec voluit intrare terminos Moab. (Arnon quippe confinium est terræ Moab.) "
        },
        {
            "chapter": 11,
            "verse": 19,
            "name": "Judges 11:19",
            "text": "Misit itaque Israël nuntios ad Sehon regem Amorrhæorum, qui habitabat in Hesebon, et dixerunt ei : Dimitte ut transeam per terram tuam usque ad fluvium. "
        },
        {
            "chapter": 11,
            "verse": 20,
            "name": "Judges 11:20",
            "text": "Qui et ipse Israël verba despiciens, non dimisit eum transire per terminos suos : sed infinita multitudine congregata, egressus est contra eum in Jasa, et fortiter resistebat. "
        },
        {
            "chapter": 11,
            "verse": 21,
            "name": "Judges 11:21",
            "text": "Tradiditque eum Dominus in manus Israël cum omni exercitu suo : qui percussit eum, et possedit omnem terram Amorrhæi habitatoris regionis illius, "
        },
        {
            "chapter": 11,
            "verse": 22,
            "name": "Judges 11:22",
            "text": "et universos fines ejus, de Arnon usque Jaboc, et de solitudine usque ad Jordanem. "
        },
        {
            "chapter": 11,
            "verse": 23,
            "name": "Judges 11:23",
            "text": "Dominus ergo Deus Israël subvertit Amorrhæum, pugnante contra illum populo suo Israël, et tu nunc vis possidere terram ejus ? "
        },
        {
            "chapter": 11,
            "verse": 24,
            "name": "Judges 11:24",
            "text": "nonne ea quæ possidet Chamos deus tuus, tibi jure debentur ? quæ autem Dominus Deus noster victor obtinuit, in nostram cedent possessionem : "
        },
        {
            "chapter": 11,
            "verse": 25,
            "name": "Judges 11:25",
            "text": "nisi forte melior es Balac filio Sephor rege Moab ; aut docere potes, quod jurgatus sit contra Israël, et pugnaverit contra eum, "
        },
        {
            "chapter": 11,
            "verse": 26,
            "name": "Judges 11:26",
            "text": "quando habitavit in Hesebon et viculis ejus, et in Aroër et villis illius, vel in cunctis civitatibus juxta Jordanem, per trecentos annos. Quare tanto tempore nihil super hac repetitione tentastis ? "
        },
        {
            "chapter": 11,
            "verse": 27,
            "name": "Judges 11:27",
            "text": "Igitur non ego pecco in te, sed tu contra me male agis, indicens mihi bella non justa. Judicet Dominus arbiter hujus diei inter Israël, et inter filios Ammon. "
        },
        {
            "chapter": 11,
            "verse": 28,
            "name": "Judges 11:28",
            "text": "Noluitque acquiescere rex filiorum Ammon verbis Jephte, quæ per nuntios mandaverat.  "
        },
        {
            "chapter": 11,
            "verse": 29,
            "name": "Judges 11:29",
            "text": " Factus est ergo super Jephte spiritus Domini, et circuiens Galaad et Manasse, Maspha quoque Galaad, et inde transiens ad filios Ammon, "
        },
        {
            "chapter": 11,
            "verse": 30,
            "name": "Judges 11:30",
            "text": "votum vovit Domino, dicens : Si tradideris filios Ammon in manus meas, "
        },
        {
            "chapter": 11,
            "verse": 31,
            "name": "Judges 11:31",
            "text": "quicumque primus fuerit egressus de foribus domus meæ, mihique occurrerit revertenti cum pace a filiis Ammon, eum holocaustum offeram Domino. "
        },
        {
            "chapter": 11,
            "verse": 32,
            "name": "Judges 11:32",
            "text": "Transivitque Jephte ad filios Ammon, ut pugnaret contra eos : quos tradidit Dominus in manus ejus. "
        },
        {
            "chapter": 11,
            "verse": 33,
            "name": "Judges 11:33",
            "text": "Percussitque ab Aroër usque dum venias in Mennith, viginti civitates, et usque ad Abel, quæ est vineis consita, plaga magna nimis : humiliatique sunt filii Ammon a filiis Israël.  "
        },
        {
            "chapter": 11,
            "verse": 34,
            "name": "Judges 11:34",
            "text": " Revertente autem Jephte in Maspha domum suam, occurrit ei unigenita filia sua cum tympanis et choris : non enim habebat alios liberos. "
        },
        {
            "chapter": 11,
            "verse": 35,
            "name": "Judges 11:35",
            "text": "Qua visa, scidit vestimenta sua, et ait : Heu me, filia mea ! decepisti me, et ipsa decepta es : aperui enim os meum ad Dominum, et aliud facere non potero. "
        },
        {
            "chapter": 11,
            "verse": 36,
            "name": "Judges 11:36",
            "text": "Cui illa respondit : Pater mi, si aperuisti os tuum ad Dominum, fac mihi quodcumque pollicitus es, concessa tibi ultione atque victoria de hostibus tuis. "
        },
        {
            "chapter": 11,
            "verse": 37,
            "name": "Judges 11:37",
            "text": "Dixitque ad patrem : Hoc solum mihi præsta quod deprecor : dimitte me ut duobus mensibus circumeam montes, et plangam virginitatem meam cum sodalibus meis. "
        },
        {
            "chapter": 11,
            "verse": 38,
            "name": "Judges 11:38",
            "text": "Cui ille respondit : Vade. Et dimisit eam duobus mensibus. Cumque abiisset cum sociis ac sodalibus suis, flebat virginitatem suam in montibus. "
        },
        {
            "chapter": 11,
            "verse": 39,
            "name": "Judges 11:39",
            "text": "Expletisque duobus mensibus, reversa est ad patrem suum, et fecit ei sicut voverat, quæ ignorabat virum. Exinde mos increbruit in Israël, et consuetudo servata est, "
        },
        {
            "chapter": 11,
            "verse": 40,
            "name": "Judges 11:40",
            "text": "ut post anni circulum conveniant in unum filiæ Israël, et plangant filiam Jephte Galaaditæ diebus quatuor.   "
        }
    ]
}