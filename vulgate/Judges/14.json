{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 7,
    "book_name": "Judges",
    "chapter": 14,
    "name": "Judges 14",
    "verses": [
        {
            "chapter": 14,
            "verse": 1,
            "name": "Judges 14:1",
            "text": "Descendit ergo Samson in Thamnatha : vidensque ibi mulierem de filiabus Philisthiim, "
        },
        {
            "chapter": 14,
            "verse": 2,
            "name": "Judges 14:2",
            "text": "ascendit, et nuntiavit patri suo et matri suæ, dicens : Vidi mulierem in Thamnatha de filiabus Philisthinorum : quam quæso ut mihi accipiatis uxorem. "
        },
        {
            "chapter": 14,
            "verse": 3,
            "name": "Judges 14:3",
            "text": "Cui dixerunt pater et mater sua : Numquid non est mulier in filiabus fratrum tuorum, et in omni populo meo, quia vis accipere uxorem de Philisthiim, qui incircumcisi sunt ? Dixitque Samson ad patrem suum : Hanc mihi accipe : quia placuit oculis meis. "
        },
        {
            "chapter": 14,
            "verse": 4,
            "name": "Judges 14:4",
            "text": "Parentes autem ejus nesciebant quod res a Domino fieret, et quæreret occasionem contra Philisthiim : eo enim tempore Philisthiim dominabantur Israëli. "
        },
        {
            "chapter": 14,
            "verse": 5,
            "name": "Judges 14:5",
            "text": "Descendit itaque Samson cum patre suo et matre in Thamnatha. Cumque venissent ad vineas oppidi, apparuit catulus leonis sævus, et rugiens, et occurrit ei. "
        },
        {
            "chapter": 14,
            "verse": 6,
            "name": "Judges 14:6",
            "text": "Irruit autem spiritus Domini in Samson, et dilaceravit leonem, quasi hædum in frustra discerpens, nihil omnino habens in manu : et hoc patri et matri noluit indicare. "
        },
        {
            "chapter": 14,
            "verse": 7,
            "name": "Judges 14:7",
            "text": "Descenditque, et locutus est mulieri quæ placuerat oculis ejus. "
        },
        {
            "chapter": 14,
            "verse": 8,
            "name": "Judges 14:8",
            "text": "Et post aliquot dies revertens ut acciperet eam, declinavit ut videret cadaver leonis, et ecce examen apum in ore leonis erat ac favus mellis. "
        },
        {
            "chapter": 14,
            "verse": 9,
            "name": "Judges 14:9",
            "text": "Quem cum sumpsisset in manibus comedebat in via : veniensque ad patrem suum et matrem, dedit eis partem, qui et ipsi comederunt : nec tamen eis voluit indicare quod mel de corpore leonis assumpserat.  "
        },
        {
            "chapter": 14,
            "verse": 10,
            "name": "Judges 14:10",
            "text": " Descendit itaque pater ejus ad mulierem, et fecit filio suo Samson convivium : sic enim juvenes facere consueverant. "
        },
        {
            "chapter": 14,
            "verse": 11,
            "name": "Judges 14:11",
            "text": "Cum ergo cives loci illius vidissent eum, dederunt ei sodales triginta ut essent cum eo. "
        },
        {
            "chapter": 14,
            "verse": 12,
            "name": "Judges 14:12",
            "text": "Quibus locutus est Samson : Proponam vobis problema : quod si solveritis mihi intra septem dies convivii, dabo vobis triginta sindones, et totidem tunicas : "
        },
        {
            "chapter": 14,
            "verse": 13,
            "name": "Judges 14:13",
            "text": "sin autem non potueritis solvere, vos dabitis mihi triginta sindones, et ejusdem numeri tunicas. Qui responderunt ei : Propone problema, ut audiamus. "
        },
        {
            "chapter": 14,
            "verse": 14,
            "name": "Judges 14:14",
            "text": "Dixitque eis :   De comedente exivit cibus,  et de forti egressa est dulcedo. Nec potuerunt per tres dies propositionem solvere. "
        },
        {
            "chapter": 14,
            "verse": 15,
            "name": "Judges 14:15",
            "text": "Cumque adesset dies septimus, dixerunt ad uxorem Samson : Blandire viro tuo et suade ei ut indicet tibi quid significet problema : quod si facere nolueris, incendemus te, et domum patris tui : an idcirco vocastis nos ad nuptias ut spoliaretis ? "
        },
        {
            "chapter": 14,
            "verse": 16,
            "name": "Judges 14:16",
            "text": "Quæ fundebat apud Samson lacrimas, et quærebatur, dicens : Odisti me, et non diligis : idcirco problema, quod proposuisti filiis populi mei, non vis mihi exponere. At ille respondit : Patri meo et matri nolui dicere : et tibi indicare potero ? "
        },
        {
            "chapter": 14,
            "verse": 17,
            "name": "Judges 14:17",
            "text": "Septem igitur diebus convivii flebat ante eum : tandemque die septimo cum ei esset molesta, exposuit. Quæ statim indicavit civibus suis. "
        },
        {
            "chapter": 14,
            "verse": 18,
            "name": "Judges 14:18",
            "text": "Et illi dixerunt ei die septimo ante solis occubitum :  Quid dulcius melle,  et quid fortius leone ? Qui ait ad eos :  Si non arassetis in vitula mea,  non invenissetis propositionem meam.  "
        },
        {
            "chapter": 14,
            "verse": 19,
            "name": "Judges 14:19",
            "text": " Irruit itaque in eum spiritus Domini, descenditque Ascalonem, et percussit ibi triginta viros : quorum ablatas vestes dedit iis qui problema solverant. Iratusque nimis ascendit in domum patris sui : "
        },
        {
            "chapter": 14,
            "verse": 20,
            "name": "Judges 14:20",
            "text": "uxor autem ejus accepit maritum unum de amicis ejus et pronubis.   "
        }
    ]
}