{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 7,
    "book_name": "Judges",
    "chapter": 3,
    "name": "Judges 3",
    "verses": [
        {
            "chapter": 3,
            "verse": 1,
            "name": "Judges 3:1",
            "text": "Hæ sunt gentes quas Dominus dereliquit, ut erudiret in eis Israëlem, et omnes qui non noverant bella Chananæorum : "
        },
        {
            "chapter": 3,
            "verse": 2,
            "name": "Judges 3:2",
            "text": "ut postea discerent filii eorum certare cum hostibus, et habere consuetudinem præliandi : "
        },
        {
            "chapter": 3,
            "verse": 3,
            "name": "Judges 3:3",
            "text": "quinque satrapas Philisthinorum, omnemque Chananæum, et Sidonium, atque Hevæum, qui habitabat in monte Libano, de monte Baal Hermon usque ad introitum Emath. "
        },
        {
            "chapter": 3,
            "verse": 4,
            "name": "Judges 3:4",
            "text": "Dimisitque eos, ut in ipsis experiretur Israëlem, utrum audiret mandata Domini quæ præceperat patribus eorum per manum Moysi, an non. "
        },
        {
            "chapter": 3,
            "verse": 5,
            "name": "Judges 3:5",
            "text": "Itaque filii Israël habitaverunt in medio Chananæi, et Hethæi, et Amorrhæi, et Pherezæi, et Hevæi, et Jebusæi : "
        },
        {
            "chapter": 3,
            "verse": 6,
            "name": "Judges 3:6",
            "text": "et duxerunt uxores filias eorum, ipsique filias suas filiis eorum tradiderunt, et servierunt diis eorum.  "
        },
        {
            "chapter": 3,
            "verse": 7,
            "name": "Judges 3:7",
            "text": " Feceruntque malum in conspectu Domini, et obliti sunt Dei sui, servientes Baalim et Astaroth. "
        },
        {
            "chapter": 3,
            "verse": 8,
            "name": "Judges 3:8",
            "text": "Iratusque contra Israël Dominus, tradidit eos in manus Chusan Rasathaim regis Mesopotamiæ, servieruntque ei octo annis. "
        },
        {
            "chapter": 3,
            "verse": 9,
            "name": "Judges 3:9",
            "text": "Et clamaverunt ad Dominum, qui suscitavit eis salvatorem, et liberavit eos, Othoniel videlicet filium Cenez, fratrem Caleb minorem : "
        },
        {
            "chapter": 3,
            "verse": 10,
            "name": "Judges 3:10",
            "text": "fuitque in eo spiritus Domini, et judicavit Israël. Egressusque est ad pugnam, et tradidit Dominus in manus ejus Chusan Rasathaim regem Syriæ, et oppressit eum. "
        },
        {
            "chapter": 3,
            "verse": 11,
            "name": "Judges 3:11",
            "text": "Quievitque terra quadraginta annis, et mortuus est Othoniel filius Cenez.  "
        },
        {
            "chapter": 3,
            "verse": 12,
            "name": "Judges 3:12",
            "text": " Addiderunt autem filii Israël facere malum in conspectu Domini : qui confortavit adversum eos Eglon regem Moab, quia fecerunt malum in conspectu ejus. "
        },
        {
            "chapter": 3,
            "verse": 13,
            "name": "Judges 3:13",
            "text": "Et copulavit ei filios Ammon, et Amalec : abiitque et percussit Israël, atque possedit urbem palmarum. "
        },
        {
            "chapter": 3,
            "verse": 14,
            "name": "Judges 3:14",
            "text": "Servieruntque filii Israël Eglon regi Moab decem et octo annis. "
        },
        {
            "chapter": 3,
            "verse": 15,
            "name": "Judges 3:15",
            "text": "Et postea clamaverunt ad Dominum, qui suscitavit eis salvatorem vocabulo Aod, filium Gera, filii Jemini, qui utraque manu pro dextera utebatur. Miseruntque filii Israël per illum munera Eglon regi Moab. "
        },
        {
            "chapter": 3,
            "verse": 16,
            "name": "Judges 3:16",
            "text": "Qui fecit sibi gladium ancipitem, habentem in medio capulum longitudinis palmæ manus, et accinctus est eo subter sagum in dextro femore. "
        },
        {
            "chapter": 3,
            "verse": 17,
            "name": "Judges 3:17",
            "text": "Obtulitque munera Eglon regi Moab. Erat autem Eglon crassus nimis. "
        },
        {
            "chapter": 3,
            "verse": 18,
            "name": "Judges 3:18",
            "text": "Cumque obtulisset ei munera, prosecutus est socios, qui cum eo venerant. "
        },
        {
            "chapter": 3,
            "verse": 19,
            "name": "Judges 3:19",
            "text": "Et reversus de Galgalis, ubi erant idola, dixit ad regem : Verbum secretum habeo ad te, o rex. Et ille imperavit silentium : egressisque omnibus qui circa eum erant, "
        },
        {
            "chapter": 3,
            "verse": 20,
            "name": "Judges 3:20",
            "text": "ingressus est Aod ad eum : sedebat autem in æstivo cœnaculo solus : dixitque : Verbum Dei habeo ad te. Qui statim surrexit de throno. "
        },
        {
            "chapter": 3,
            "verse": 21,
            "name": "Judges 3:21",
            "text": "Extenditque Aod sinistram manum, et tulit sicam de dextro femore suo, infixitque eam in ventre ejus "
        },
        {
            "chapter": 3,
            "verse": 22,
            "name": "Judges 3:22",
            "text": "tam valide, ut capulus sequeretur ferrum in vulnere, ac pinguissimo adipe stringeretur. Nec eduxit gladium, sed ita ut percusserat, reliquit in corpore : statimque per secreta naturæ alvi stercora proruperunt. "
        },
        {
            "chapter": 3,
            "verse": 23,
            "name": "Judges 3:23",
            "text": "Aod autem clausis diligentissime ostiis cœnaculi, et obfirmatis sera, "
        },
        {
            "chapter": 3,
            "verse": 24,
            "name": "Judges 3:24",
            "text": "per posticum egressus est. Servique regis ingressi viderunt clausas fores cœnaculi, atque dixerunt : Forsitan purgat alvum in æstivo cubiculo. "
        },
        {
            "chapter": 3,
            "verse": 25,
            "name": "Judges 3:25",
            "text": "Expectantesque diu donec erubescerent, et videntes quod nullus aperiret, tulerunt clavem : et aperientes invenerunt dominum suum in terra jacentem mortuum.  "
        },
        {
            "chapter": 3,
            "verse": 26,
            "name": "Judges 3:26",
            "text": " Aod autem, dum illi turbarentur, effugit, et pertransiit locum idolorum, unde reversus fuerat. Venitque in Seirath : "
        },
        {
            "chapter": 3,
            "verse": 27,
            "name": "Judges 3:27",
            "text": "et statim insonuit buccina in monte Ephraim, descenderuntque cum eo filii Israël, ipso in fronte gradiente. "
        },
        {
            "chapter": 3,
            "verse": 28,
            "name": "Judges 3:28",
            "text": "Qui dixit ad eos : Sequimini me : tradidit enim Dominus inimicos nostros Moabitas in manus nostras. Descenderuntque post eum, et occupaverunt vada Jordanis quæ transmittunt in Moab : et non dimiserunt transire quemquam : "
        },
        {
            "chapter": 3,
            "verse": 29,
            "name": "Judges 3:29",
            "text": "sed percusserunt Moabitas in tempore illo, circiter decem millia, omnes robustos et fortes viros. Nullus eorum evadere potuit. "
        },
        {
            "chapter": 3,
            "verse": 30,
            "name": "Judges 3:30",
            "text": "Humiliatusque est Moab in die illo sub manu Israël : et quievit terra octoginta annis.  "
        },
        {
            "chapter": 3,
            "verse": 31,
            "name": "Judges 3:31",
            "text": " Post hunc fuit Samgar filius Anath, qui percussit de Philisthiim sexcentos viros vomere : et ipse quoque defendit Israël.   "
        }
    ]
}