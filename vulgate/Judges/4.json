{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 7,
    "book_name": "Judges",
    "chapter": 4,
    "name": "Judges 4",
    "verses": [
        {
            "chapter": 4,
            "verse": 1,
            "name": "Judges 4:1",
            "text": "Addideruntque filii Israël facere malum in conspectu Domini post mortem Aod, "
        },
        {
            "chapter": 4,
            "verse": 2,
            "name": "Judges 4:2",
            "text": "et tradidit illos Dominus in manus Jabin regis Chanaan, qui regnavit in Asor : habuitque ducem exercitus sui nomine Sisaram, ipse autem habitabat in Haroseth gentium. "
        },
        {
            "chapter": 4,
            "verse": 3,
            "name": "Judges 4:3",
            "text": "Clamaveruntque filii Israël ad Dominum : nongentos enim habebat falcatos currus, et per viginti annos vehementer oppresserat eos. "
        },
        {
            "chapter": 4,
            "verse": 4,
            "name": "Judges 4:4",
            "text": "Erat autem Debbora prophetis uxor Lapidoth, quæ judicabat populum in illo tempore. "
        },
        {
            "chapter": 4,
            "verse": 5,
            "name": "Judges 4:5",
            "text": "Et sedebat sub palma, quæ nomine illius vocabatur, inter Rama et Bethel in monte Ephraim : ascendebantque ad eam filii Israël in omne judicium. "
        },
        {
            "chapter": 4,
            "verse": 6,
            "name": "Judges 4:6",
            "text": "Quæ misit et vocavit Barac filium Abinoëm de Cedes Nephthali : dixitque ad eum : Præcepit tibi Dominus Deus Israël : Vade, et duc exercitum in montem Thabor, tollesque tecum decem millia pugnatorum de filiis Nephthali, et de filiis Zabulon : "
        },
        {
            "chapter": 4,
            "verse": 7,
            "name": "Judges 4:7",
            "text": "ego autem adducam ad te in loco torrentis Cison, Sisaram principem exercitus Jabin, et currus ejus, atque omnem multitudinem, et tradam eos in manu tua. "
        },
        {
            "chapter": 4,
            "verse": 8,
            "name": "Judges 4:8",
            "text": "Dixitque ad eam Barac : Si venis mecum, vadam : si nolueris venire mecum, non pergam. "
        },
        {
            "chapter": 4,
            "verse": 9,
            "name": "Judges 4:9",
            "text": "Quæ dixit ad eum : Ibo quidem tecum, sed in hac vice victoria non reputabitur tibi, quia in manu mulieris tradetur Sisara. Surrexit itaque Debbora, et perrexit cum Barac in Cedes. "
        },
        {
            "chapter": 4,
            "verse": 10,
            "name": "Judges 4:10",
            "text": "Qui, accitis Zabulon et Nephthali, ascendit cum decem millibus pugnatorum, habens Debboram in comitatu suo. "
        },
        {
            "chapter": 4,
            "verse": 11,
            "name": "Judges 4:11",
            "text": "Haber autem Cinæus recesserat quondam a ceteris Cinæis fratribus suis, filiis Hobab cognati Moysi : et tetenderat tabernacula usque ad vallem, quæ vocatur Sennim, et erat juxta Cedes. "
        },
        {
            "chapter": 4,
            "verse": 12,
            "name": "Judges 4:12",
            "text": "Nuntiatumque est Sisaræ quod ascendisset Barac filius Abinoëm in montem Thabor : "
        },
        {
            "chapter": 4,
            "verse": 13,
            "name": "Judges 4:13",
            "text": "et congregavit nongentos falcatos currus, et omnem exercitum de Haroseth gentium ad torrentem Cison. "
        },
        {
            "chapter": 4,
            "verse": 14,
            "name": "Judges 4:14",
            "text": "Dixitque Debbora ad Barac : Surge, hæc est enim dies, in qua tradidit Dominus Sisaram in manus tuas : en ipse ductor est tuus. Descendit itaque Barac de monte Thabor, et decem millia pugnatorum cum eo. "
        },
        {
            "chapter": 4,
            "verse": 15,
            "name": "Judges 4:15",
            "text": "Perterruitque Dominus Sisaram, et omnes currus ejus, universamque multitudinem in ore gladii ad conspectum Barac : in tantum, ut Sisara de curru desiliens, pedibus fugeret, "
        },
        {
            "chapter": 4,
            "verse": 16,
            "name": "Judges 4:16",
            "text": "et Barac persequeretur fugientes currus, et exercitum usque ad Haroseth gentium, et omnis hostium multitudo usque ad internecionem caderet.  "
        },
        {
            "chapter": 4,
            "verse": 17,
            "name": "Judges 4:17",
            "text": " Sisara autem fugiens pervenit ad tentorium Jahel uxoris Haber Cinæi. Erat enim pax inter Jabin regem Asor, et domum Haber Cinæi. "
        },
        {
            "chapter": 4,
            "verse": 18,
            "name": "Judges 4:18",
            "text": "Egressa igitur Jahel in occursum Sisaræ, dixit ad eum : Intra ad me, domine mi : intra, ne timeas. Qui ingressus tabernaculum ejus, et opertus ab ea pallio, "
        },
        {
            "chapter": 4,
            "verse": 19,
            "name": "Judges 4:19",
            "text": "dixit ad eam : Da mihi, obsecro, paululum aquæ, quia sitio valde. Quæ aperuit utrem lactis, et dedit ei bibere, et operuit illum. "
        },
        {
            "chapter": 4,
            "verse": 20,
            "name": "Judges 4:20",
            "text": "Dixitque Sisara ad eam : Sta ante ostium tabernaculi : et cum venerit aliquis interrogans te, et dicens : Numquid hic est aliquis ? respondebis : Nullus est. "
        },
        {
            "chapter": 4,
            "verse": 21,
            "name": "Judges 4:21",
            "text": "Tulit itaque Jahel uxor Haber clavum tabernaculi, assumens pariter et malleum : et ingressa abscondite et cum silentio, posuit supra tempus capitis ejus clavum, percussumque malleo defixit in cerebrum usque ad terram : qui soporem morti consocians defecit, et mortuus est. "
        },
        {
            "chapter": 4,
            "verse": 22,
            "name": "Judges 4:22",
            "text": "Et ecce Barac sequens Sisaram veniebat : egressaque Jahel in occursum ejus, dixit ei : Veni, et ostendam tibi virum quem quæris. Qui cum intrasset ad eam, vidit Sisaram jacentem mortuum, et clavum infixum in tempore ejus. "
        },
        {
            "chapter": 4,
            "verse": 23,
            "name": "Judges 4:23",
            "text": "Humiliavit ergo Deus in die illo Jabin regem Chanaan coram filiis Israël : "
        },
        {
            "chapter": 4,
            "verse": 24,
            "name": "Judges 4:24",
            "text": "qui crescebant quotidie, et forti manu opprimebant Jabin regem Chanaan, donec delerent eum.   "
        }
    ]
}