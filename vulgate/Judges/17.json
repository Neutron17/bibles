{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 7,
    "book_name": "Judges",
    "chapter": 17,
    "name": "Judges 17",
    "verses": [
        {
            "chapter": 17,
            "verse": 1,
            "name": "Judges 17:1",
            "text": "Fuit eo tempore vir quidam de monte Ephraim nomine Michas, "
        },
        {
            "chapter": 17,
            "verse": 2,
            "name": "Judges 17:2",
            "text": "qui dixit matri suæ : Mille et centum argenteos, quos separaveras tibi, et super quibus me audiente juraveras, ecce ego habeo, et apud me sunt. Cui illa respondit : Benedictus filius meus Domino. "
        },
        {
            "chapter": 17,
            "verse": 3,
            "name": "Judges 17:3",
            "text": "Reddidit ergo eos matri suæ, quæ dixerat ei : Consecravi et vovi hoc argentum Domino, ut de manu mea suscipiat filius meus, et faciat sculptile atque conflatile : et nunc trado illud tibi. "
        },
        {
            "chapter": 17,
            "verse": 4,
            "name": "Judges 17:4",
            "text": "Reddidit igitur eos matri suæ : quæ tulit ducentos argenteos, et dedit eos argentario, ut faceret ex eis sculptile atque conflatile, quod fuit in domo Michæ. "
        },
        {
            "chapter": 17,
            "verse": 5,
            "name": "Judges 17:5",
            "text": "Qui ædiculam quoque in ea deo separavit, et fecit ephod, et theraphim, id est, vestem sacerdotalem, et idola : implevitque unius filiorum suorum manum, et factus est ei sacerdos. "
        },
        {
            "chapter": 17,
            "verse": 6,
            "name": "Judges 17:6",
            "text": "In diebus illis non erat rex in Israël, sed unusquisque quod sibi rectum videbatur, hoc faciebat.  "
        },
        {
            "chapter": 17,
            "verse": 7,
            "name": "Judges 17:7",
            "text": " Fuit quoque alter adolescens de Bethlehem Juda, ex cognatione ejus : eratque ipse Levites, et habitabat ibi. "
        },
        {
            "chapter": 17,
            "verse": 8,
            "name": "Judges 17:8",
            "text": "Egressusque de civitate Bethlehem, peregrinari voluit ubicumque sibi commodum reperisset. Cumque venisset in montem Ephraim, iter faciens, et declinasset parumper in domum Michæ, "
        },
        {
            "chapter": 17,
            "verse": 9,
            "name": "Judges 17:9",
            "text": "interrogatus est ab eo unde venisset. Qui respondit : Levita sum de Bethlehem Juda, et vado ut habitem ubi potuero, et utile mihi esse perspexero. "
        },
        {
            "chapter": 17,
            "verse": 10,
            "name": "Judges 17:10",
            "text": "Dixitque Michas : Mane apud me, et esto mihi parens ac sacerdos : daboque tibi per annos singulos decem argenteos, ac vestem duplicem, et quæ ad victum sunt necessaria. "
        },
        {
            "chapter": 17,
            "verse": 11,
            "name": "Judges 17:11",
            "text": "Acquievit, et mansit apud hominem, fuitque illi quasi unus de filiis. "
        },
        {
            "chapter": 17,
            "verse": 12,
            "name": "Judges 17:12",
            "text": "Implevitque Michas manum ejus, et habuit puerum sacerdotem apud se : "
        },
        {
            "chapter": 17,
            "verse": 13,
            "name": "Judges 17:13",
            "text": "Nunc scio, dicens, quod benefaciet mihi Deus habenti Levitici generis sacerdotem.   "
        }
    ]
}