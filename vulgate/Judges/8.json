{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 7,
    "book_name": "Judges",
    "chapter": 8,
    "name": "Judges 8",
    "verses": [
        {
            "chapter": 8,
            "verse": 1,
            "name": "Judges 8:1",
            "text": "Dixeruntque ad eum viri Ephraim : Quid est hoc quod facere voluisti, ut nos non vocares, cum ad pugnam pergeres contra Madian ? jurgantes fortiter, et prope vim inferentes. "
        },
        {
            "chapter": 8,
            "verse": 2,
            "name": "Judges 8:2",
            "text": "Quibus ille respondit : Quod enim tale facere potui, quale vos fecistis ? nonne melior est racemus Ephraim, vindemiis Abiezer ? "
        },
        {
            "chapter": 8,
            "verse": 3,
            "name": "Judges 8:3",
            "text": "In manus vestras Dominus tradidit principes Madian, Oreb et Zeb : quid tale facere potui, quale vos fecistis ? Quod cum locutus esset, requievit spiritus eorum, quo tumebant contra eum.  "
        },
        {
            "chapter": 8,
            "verse": 4,
            "name": "Judges 8:4",
            "text": " Cumque venisset Gedeon ad Jordanem, transivit eum cum trecentis viris, qui secum erant : et præ lassitudine, fugientes persequi non poterant. "
        },
        {
            "chapter": 8,
            "verse": 5,
            "name": "Judges 8:5",
            "text": "Dixitque ad viros Soccoth : Date, obsecro, panes populo qui mecum est, quia valde defecerunt : ut possimus persequi Zebee et Salmana reges Madian. "
        },
        {
            "chapter": 8,
            "verse": 6,
            "name": "Judges 8:6",
            "text": "Responderunt principes Soccoth : Forsitan palmæ manuum Zebee et Salmana in manu tua sunt, et idcirco postulas ut demus exercitui tuo panes. "
        },
        {
            "chapter": 8,
            "verse": 7,
            "name": "Judges 8:7",
            "text": "Quibus ille ait : Cum ergo tradiderit Dominus Zebee et Salmana in manus meas, conteram carnes vestras cum spinis tribulisque deserti. "
        },
        {
            "chapter": 8,
            "verse": 8,
            "name": "Judges 8:8",
            "text": "Et inde conscendens, venit in Phanuel : locutusque est ad viros loci illius similia. Cui et illi responderunt, sicut responderant viri Soccoth. "
        },
        {
            "chapter": 8,
            "verse": 9,
            "name": "Judges 8:9",
            "text": "Dixit itaque et eis : Cum reversus fuero victor in pace, destruam turrim hanc.  "
        },
        {
            "chapter": 8,
            "verse": 10,
            "name": "Judges 8:10",
            "text": " Zebee autem et Salmana requiescebant cum omni exercitu suo. Quindecim enim millia viri remanserant ex omnibus turmis orientalium populorum, cæsis centum viginti millibus bellatorum educentium gladium. "
        },
        {
            "chapter": 8,
            "verse": 11,
            "name": "Judges 8:11",
            "text": "Ascendensque Gedeon per viam eorum, qui in tabernaculis morabantur, ad orientalem partem Nobe et Jegbaa, percussit castra hostium, qui securi erant, et nihil adversi suspicabantur. "
        },
        {
            "chapter": 8,
            "verse": 12,
            "name": "Judges 8:12",
            "text": "Fugeruntque Zebee et Salmana, quos persequens Gedeon comprehendit, turbato omni exercitu eorum. "
        },
        {
            "chapter": 8,
            "verse": 13,
            "name": "Judges 8:13",
            "text": "Revertensque de bello ante solis ortum, "
        },
        {
            "chapter": 8,
            "verse": 14,
            "name": "Judges 8:14",
            "text": "apprehendit puerum de viris Soccoth : interrogavitque eum nomina principum et seniorum Soccoth, et descripsit septuaginta septem viros. "
        },
        {
            "chapter": 8,
            "verse": 15,
            "name": "Judges 8:15",
            "text": "Venitque ad Soccoth, et dixit eis : En Zebee et Salmana, super quibus exprobrastis mihi, dicentes : Forsitan manus Zebee et Salmana in manibus tuis sunt, et idcirco postulas ut demus viris, qui lassi sunt et defecerunt, panes. "
        },
        {
            "chapter": 8,
            "verse": 16,
            "name": "Judges 8:16",
            "text": "Tulit ergo seniores civitatis et spinas deserti ac tribulos, et contrivit cum eis atque comminuit viros Soccoth. "
        },
        {
            "chapter": 8,
            "verse": 17,
            "name": "Judges 8:17",
            "text": "Turrim quoque Phanuel subvertit, occisis habitatoribus civitatis. "
        },
        {
            "chapter": 8,
            "verse": 18,
            "name": "Judges 8:18",
            "text": "Dixitque ad Zebee et Salmana : Quales fuerunt viri, quos occidistis in Thabor ? Qui responderunt : Similes tui, et unus ex eis quasi filius regis. "
        },
        {
            "chapter": 8,
            "verse": 19,
            "name": "Judges 8:19",
            "text": "Quibus ille respondit : Fratres mei fuerunt, filii matris meæ. Vivit Dominus, quia si servassetis eos, non vos occiderem. "
        },
        {
            "chapter": 8,
            "verse": 20,
            "name": "Judges 8:20",
            "text": "Dixitque Jether primogenito suo : Surge, et interfice eos. Qui non eduxit gladium : timebat enim, quia adhuc puer erat. "
        },
        {
            "chapter": 8,
            "verse": 21,
            "name": "Judges 8:21",
            "text": "Dixeruntque Zebee et Salmana : Tu surge, et irrue in nos : quia juxta ætatem robur est hominis. Surrexit Gedeon, et interfecit Zebee et Salmana : et tulit ornamenta ac bullas quibus colla regalium camelorum decorari solent.  "
        },
        {
            "chapter": 8,
            "verse": 22,
            "name": "Judges 8:22",
            "text": " Dixeruntque omnes viri Israël ad Gedeon : Dominare nostri tu, et filius tuus, et filius filii tui : quia liberasti nos de manu Madian. "
        },
        {
            "chapter": 8,
            "verse": 23,
            "name": "Judges 8:23",
            "text": "Quibus ille ait : Non dominabor vestri, nec dominabitur in vos filius meus, sed dominabitur vobis Dominus. "
        },
        {
            "chapter": 8,
            "verse": 24,
            "name": "Judges 8:24",
            "text": "Dixitque ad eos : Unam petitionem postulo a vobis : date mihi inaures ex præda vestra. Inaures enim aureas Ismaëlitæ habere consueverant. "
        },
        {
            "chapter": 8,
            "verse": 25,
            "name": "Judges 8:25",
            "text": "Qui responderunt : Libentissime dabimus. Expandentesque super terram pallium, projecerunt in eo inaures de præda : "
        },
        {
            "chapter": 8,
            "verse": 26,
            "name": "Judges 8:26",
            "text": "et fuit pondus postulatarum inaurium, mille septingenti auri sicli, absque ornamentis, et monilibus, et veste purpurea, quibus reges Madian uti soliti erant, et præter torques aureas camelorum. "
        },
        {
            "chapter": 8,
            "verse": 27,
            "name": "Judges 8:27",
            "text": "Fecitque ex eo Gedeon ephod, et posuit illud in civitate sua Ephra. Fornicatusque est omnis Israël in eo, et factum est Gedeoni et omni domui ejus in ruinam. "
        },
        {
            "chapter": 8,
            "verse": 28,
            "name": "Judges 8:28",
            "text": "Humiliatus est autem Madian coram filiis Israël, nec potuerunt ultra cervices elevare : sed quievit terra per quadraginta annos, quibus Gedeon præfuit.  "
        },
        {
            "chapter": 8,
            "verse": 29,
            "name": "Judges 8:29",
            "text": " Abiit itaque Jerobaal filius Joas, et habitavit in domo sua : "
        },
        {
            "chapter": 8,
            "verse": 30,
            "name": "Judges 8:30",
            "text": "habuitque septuaginta filios, qui egressi sunt de femore ejus : eo quod plures haberet uxores. "
        },
        {
            "chapter": 8,
            "verse": 31,
            "name": "Judges 8:31",
            "text": "Concubina autem illius, quam habebat in Sichem, genuit ei filium nomine Abimelech. "
        },
        {
            "chapter": 8,
            "verse": 32,
            "name": "Judges 8:32",
            "text": "Mortuusque est Gedeon filius Joas in senectute bona, et sepultus est in sepulchro Joas patris sui in Ephra de familia Ezri. "
        },
        {
            "chapter": 8,
            "verse": 33,
            "name": "Judges 8:33",
            "text": "Postquam autem mortuus est Gedeon, aversi sunt filii Israël, et fornicati sunt cum Baalim. Percusseruntque cum Baal fœdus, ut esset eis in deum : "
        },
        {
            "chapter": 8,
            "verse": 34,
            "name": "Judges 8:34",
            "text": "nec recordati sunt Domini Dei sui, qui eruit eos de manibus inimicorum suorum omnium per circuitum : "
        },
        {
            "chapter": 8,
            "verse": 35,
            "name": "Judges 8:35",
            "text": "nec fecerunt misericordiam cum domo Jerobaal Gedeon, juxta omnia bona quæ fecerat Israëli.   "
        }
    ]
}