{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 7,
    "book_name": "Judges",
    "chapter": 1,
    "name": "Judges 1",
    "verses": [
        {
            "chapter": 1,
            "verse": 1,
            "name": "Judges 1:1",
            "text": "Post mortem Josue, consuluerunt filii Israël Dominum, dicentes : Quis ascendet ante nos contra Chananæum, et erit dux belli ? "
        },
        {
            "chapter": 1,
            "verse": 2,
            "name": "Judges 1:2",
            "text": "Dixitque Dominus : Judas ascendet : ecce tradidi terram in manus ejus. "
        },
        {
            "chapter": 1,
            "verse": 3,
            "name": "Judges 1:3",
            "text": "Et ait Judas Simeoni fratri suo : Ascende mecum in sortem meam, et pugna contra Chananæum, ut et ego pergam tecum in sortem tuam. Et abiit cum eo Simeon.  "
        },
        {
            "chapter": 1,
            "verse": 4,
            "name": "Judges 1:4",
            "text": " Ascenditque Judas, et tradidit Dominus Chananæum ac Pherezæum in manus eorum : et percusserunt in Bezec decem millia virorum. "
        },
        {
            "chapter": 1,
            "verse": 5,
            "name": "Judges 1:5",
            "text": "Inveneruntque Adonibezec in Bezec, et pugnaverunt contra eum, ac percusserunt Chananæum et Pherezæum. "
        },
        {
            "chapter": 1,
            "verse": 6,
            "name": "Judges 1:6",
            "text": "Fugit autem Adonibezec : quem persecuti comprehenderunt, cæsis summitatibus manuum ejus ac pedum. "
        },
        {
            "chapter": 1,
            "verse": 7,
            "name": "Judges 1:7",
            "text": "Dixitque Adonibezec : Septuaginta reges amputatis manuum ac pedum summitatibus colligebant sub mensa mea ciborum reliquias : sicut feci, ita reddidit mihi Deus. Adduxeruntque eum in Jerusalem, et ibi mortuus est. "
        },
        {
            "chapter": 1,
            "verse": 8,
            "name": "Judges 1:8",
            "text": "Oppugnantes ergo filii Juda Jerusalem, ceperunt eam, et percusserunt in ore gladii, tradentes cunctam incendio civitatem. "
        },
        {
            "chapter": 1,
            "verse": 9,
            "name": "Judges 1:9",
            "text": "Et postea descendentes pugnaverunt contra Chananæum, qui habitabat in montanis, et ad meridiem, et in campestribus. "
        },
        {
            "chapter": 1,
            "verse": 10,
            "name": "Judges 1:10",
            "text": "Pergensque Judas contra Chananæum, qui habitabat in Hebron (cujus nomen fuit antiquitus Cariath Arbe), percussit Sesai, et Ahiman, et Tholmai : "
        },
        {
            "chapter": 1,
            "verse": 11,
            "name": "Judges 1:11",
            "text": "atque inde profectus abiit ad habitatores Dabir, cujus nomen vetus erat Cariath Sepher, id est, civitas litterarum.  "
        },
        {
            "chapter": 1,
            "verse": 12,
            "name": "Judges 1:12",
            "text": " Dixitque Caleb : Qui percusserit Cariath Sepher, et vastaverit eam, dabo ei Axam filiam meam uxorem. "
        },
        {
            "chapter": 1,
            "verse": 13,
            "name": "Judges 1:13",
            "text": "Cumque cepisset eam Othoniel filius Cenez frater Caleb minor, dedit ei Axam filiam suam conjugem. "
        },
        {
            "chapter": 1,
            "verse": 14,
            "name": "Judges 1:14",
            "text": "Quam pergentem in itinere monuit vir suus ut peteret a patre suo agrum. Quæ cum suspirasset sedens in asino, dixit ei Caleb : Quid habes ? "
        },
        {
            "chapter": 1,
            "verse": 15,
            "name": "Judges 1:15",
            "text": "At illa respondit : Da mihi benedictionem, quia terram arentem dedisti mihi : da et irriguam aquis. Dedit ergo ei Caleb irriguum superius, et irriguum inferius. "
        },
        {
            "chapter": 1,
            "verse": 16,
            "name": "Judges 1:16",
            "text": "Filii autem Cinæi cognati Moysi ascenderunt de civitate palmarum cum filiis Juda, in desertum sortis ejus, quod est ad meridiem Arad, et habitaverunt cum eo. "
        },
        {
            "chapter": 1,
            "verse": 17,
            "name": "Judges 1:17",
            "text": "Abiit autem Judas cum Simeone fratre suo, et percusserunt simul Chananæum qui habitabat in Sephaath, et interfecerunt eum. Vocatumque est nomen urbis, Horma, id est, anathema. "
        },
        {
            "chapter": 1,
            "verse": 18,
            "name": "Judges 1:18",
            "text": "Cepitque Judas Gazam cum finibus suis, et Ascalonem, atque Accaron cum terminis suis. "
        },
        {
            "chapter": 1,
            "verse": 19,
            "name": "Judges 1:19",
            "text": "Fuitque Dominus cum Juda, et montana possedit : nec potuit delere habitatores vallis, quia falcatis curribus abundabant. "
        },
        {
            "chapter": 1,
            "verse": 20,
            "name": "Judges 1:20",
            "text": "Dederuntque Caleb Hebron, sicut dixerat Moyses, qui delevit ex ea tres filios Enac. "
        },
        {
            "chapter": 1,
            "verse": 21,
            "name": "Judges 1:21",
            "text": "Jebusæum autem habitatorem Jerusalem non deleverunt filii Benjamin : habitavitque Jebusæus cum filiis Benjamin in Jerusalem, usque in præsentem diem.  "
        },
        {
            "chapter": 1,
            "verse": 22,
            "name": "Judges 1:22",
            "text": " Domus quoque Joseph ascendit in Bethel, fuitque Dominus cum eis. "
        },
        {
            "chapter": 1,
            "verse": 23,
            "name": "Judges 1:23",
            "text": "Nam cum obsiderent urbem, quæ prius Luza vocabatur, "
        },
        {
            "chapter": 1,
            "verse": 24,
            "name": "Judges 1:24",
            "text": "viderunt hominem egredientem de civitate, dixeruntque ad eum : Ostende nobis introitum civitatis, et faciemus tecum misericordiam. "
        },
        {
            "chapter": 1,
            "verse": 25,
            "name": "Judges 1:25",
            "text": "Qui cum ostendisset eis, percusserunt urbem in ore gladii : hominem autem illum, et omnem cognationem ejus, dimiserunt. "
        },
        {
            "chapter": 1,
            "verse": 26,
            "name": "Judges 1:26",
            "text": "Qui dimissus, abiit in terram Hetthim, et ædificavit ibi civitatem, vocavitque eam Luzam : quæ ita appellatur usque in præsentem diem. "
        },
        {
            "chapter": 1,
            "verse": 27,
            "name": "Judges 1:27",
            "text": "Manasses quoque non delevit Bethsan, et Thanac cum viculis suis, et habitatores Dor, et Jeblaam, et Mageddo cum viculis suis, cœpitque Chananæus habitare cum eis. "
        },
        {
            "chapter": 1,
            "verse": 28,
            "name": "Judges 1:28",
            "text": "Postquam autem confortatus est Israël, fecit eos tributarios, et delere noluit. "
        },
        {
            "chapter": 1,
            "verse": 29,
            "name": "Judges 1:29",
            "text": "Ephraim etiam non interfecit Chananæum, qui habitabat in Gazer, sed habitavit cum eo. "
        },
        {
            "chapter": 1,
            "verse": 30,
            "name": "Judges 1:30",
            "text": "Zabulon non delevit habitatores Cetron, et Naalol : sed habitavit Chananæus in medio ejus, factusque est ei tributarius. "
        },
        {
            "chapter": 1,
            "verse": 31,
            "name": "Judges 1:31",
            "text": "Aser quoque non delevit habitatores Accho, et Sidonis, Ahalab, et Achazib, et Helba, et Aphec, et Rohob : "
        },
        {
            "chapter": 1,
            "verse": 32,
            "name": "Judges 1:32",
            "text": "habitavitque in medio Chananæi habitatoris illius terræ, nec interfecit eum. "
        },
        {
            "chapter": 1,
            "verse": 33,
            "name": "Judges 1:33",
            "text": "Nephthali quoque non delevit habitatores Bethsames, et Bethanath : et habitavit inter Chananæum habitatorem terræ, fueruntque ei Bethsamitæ et Bethanitæ tributarii. "
        },
        {
            "chapter": 1,
            "verse": 34,
            "name": "Judges 1:34",
            "text": "Arctavitque Amorrhæus filios Dan in monte, nec dedit eis locum ut ad planiora descenderent : "
        },
        {
            "chapter": 1,
            "verse": 35,
            "name": "Judges 1:35",
            "text": "habitavitque in monte Hares, quod interpretatur testaceo, in Ajalon et Salebim. Et aggravata est manus domus Joseph, factusque est ei tributarius. "
        },
        {
            "chapter": 1,
            "verse": 36,
            "name": "Judges 1:36",
            "text": "Fuit autem terminus Amorrhæi ab ascensu Scorpionis, petra, et superiora loca.   "
        }
    ]
}