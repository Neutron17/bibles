{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 7,
    "book_name": "Judges",
    "chapter": 21,
    "name": "Judges 21",
    "verses": [
        {
            "chapter": 21,
            "verse": 1,
            "name": "Judges 21:1",
            "text": "Juraverunt quoque filii Israël in Maspha, et dixerunt : Nullus nostrum dabit filiis Benjamin de filiabus suis uxorem. "
        },
        {
            "chapter": 21,
            "verse": 2,
            "name": "Judges 21:2",
            "text": "Veneruntque omnes ad domum Dei in Silo, et in conspectu ejus sedentes usque ad vesperam, levaverunt vocem, et magno ululatu cœperunt flere, dicentes : "
        },
        {
            "chapter": 21,
            "verse": 3,
            "name": "Judges 21:3",
            "text": "Quare, Domine Deus Israël, factum est hoc malum in populo tuo, ut hodie una tribus auferretur ex nobis ? "
        },
        {
            "chapter": 21,
            "verse": 4,
            "name": "Judges 21:4",
            "text": "Altera autem die diluculo consurgentes, exstruxerunt altare : obtuleruntque ibi holocausta, et pacificas victimas, et dixerunt : "
        },
        {
            "chapter": 21,
            "verse": 5,
            "name": "Judges 21:5",
            "text": "Quis non ascendit in exercitu Domini de universis tribubus Israël ? grandi enim juramento se constrinxerant, cum essent in Maspha, interfici eos qui defuissent. "
        },
        {
            "chapter": 21,
            "verse": 6,
            "name": "Judges 21:6",
            "text": "Ductique pœnitentia filii Israël super fratre suo Benjamin, cœperunt dicere : Ablata est tribus una de Israël : "
        },
        {
            "chapter": 21,
            "verse": 7,
            "name": "Judges 21:7",
            "text": "unde uxores accipient ? omnes enim in commune juravimus, non daturos nos his filias nostras. "
        },
        {
            "chapter": 21,
            "verse": 8,
            "name": "Judges 21:8",
            "text": "Idcirco dixerunt : Quis est de universis tribubus Israël, qui non ascendit ad Dominum in Maspha ? Et ecce inventi sunt habitatores Jabes Galaad in illo exercitu non fuisse. "
        },
        {
            "chapter": 21,
            "verse": 9,
            "name": "Judges 21:9",
            "text": "(Eo quoque tempore cum essent in Silo, nullus ex eis ibi repertus est.)  "
        },
        {
            "chapter": 21,
            "verse": 10,
            "name": "Judges 21:10",
            "text": " Miserunt itaque decem millia viros robustissimos, et præceperunt eis : Ite, et percutite habitatores Jabes Galaad in ore gladii, tam uxores quam parvulos eorum. "
        },
        {
            "chapter": 21,
            "verse": 11,
            "name": "Judges 21:11",
            "text": "Et hoc erit quod observare debebitis : omne generis masculini, et mulieres quæ cognoverunt viros, interficite ; virgines autem reservate. "
        },
        {
            "chapter": 21,
            "verse": 12,
            "name": "Judges 21:12",
            "text": "Inventæque sunt de Jabes Galaad quadringentæ virgines, quæ nescierunt viri thorum : et adduxerunt eas ad castra in Silo, in terram Chanaan. "
        },
        {
            "chapter": 21,
            "verse": 13,
            "name": "Judges 21:13",
            "text": "Miseruntque nuntios ad filios Benjamin, qui erant in petra Remmon, et præceperunt eis, ut eos susciperent in pace. "
        },
        {
            "chapter": 21,
            "verse": 14,
            "name": "Judges 21:14",
            "text": "Veneruntque filii Benjamin in illo tempore, et datæ sunt eis uxores de filiabus Jabes Galaad : alias autem non repererunt, quas simili modo traderent. "
        },
        {
            "chapter": 21,
            "verse": 15,
            "name": "Judges 21:15",
            "text": "Universusque Israël valde doluit, et egit pœnitentiam super interfectione unius tribus ex Israël.  "
        },
        {
            "chapter": 21,
            "verse": 16,
            "name": "Judges 21:16",
            "text": " Dixeruntque majores natu : Quid faciemus reliquis, qui non acceperunt uxores ? omnes in Benjamin feminæ conciderunt, "
        },
        {
            "chapter": 21,
            "verse": 17,
            "name": "Judges 21:17",
            "text": "et magna nobis cura, ingentique studio providendum est, ne una tribus deleatur ex Israël. "
        },
        {
            "chapter": 21,
            "verse": 18,
            "name": "Judges 21:18",
            "text": "Filias enim nostras eis dare non possumus, constricti juramento et maledictione qua diximus : Maledictus qui dederit de filiabus suis uxorem Benjamin. "
        },
        {
            "chapter": 21,
            "verse": 19,
            "name": "Judges 21:19",
            "text": "Ceperuntque consilium, atque dixerunt : Ecce solemnitas Domini est in Silo anniversaria, quæ sita est ad septentrionem urbis Bethel, et ad orientalem plagam viæ, quæ de Bethel tendit ad Sichimam, et ad meridiem oppidi Lebona. "
        },
        {
            "chapter": 21,
            "verse": 20,
            "name": "Judges 21:20",
            "text": "Præceperuntque filiis Benjamin, atque dixerunt : Ite, et latitate in vineis. "
        },
        {
            "chapter": 21,
            "verse": 21,
            "name": "Judges 21:21",
            "text": "Cumque videritis filias Silo ad ducendos choros ex more procedere, exite repente de vineis, et rapite ex eis singuli uxores singulas, et pergite in terram Benjamin. "
        },
        {
            "chapter": 21,
            "verse": 22,
            "name": "Judges 21:22",
            "text": "Cumque venerint patres earum, ac fratres, et adversum vos queri cœperint atque jurgari, dicemus eis : Miseremini eorum : non enim rapuerunt eas jure bellantium atque victorum : sed rogantibus ut acciperent, non dedistis, et a vestra parte peccatum est. "
        },
        {
            "chapter": 21,
            "verse": 23,
            "name": "Judges 21:23",
            "text": "Feceruntque filii Benjamin ut sibi fuerat imperatum : et juxta numerum suum, rapuerunt sibi de his quæ ducebant choros, uxores singulas : abieruntque in possessionem suam ædificantes urbes, et habitantes in eis. "
        },
        {
            "chapter": 21,
            "verse": 24,
            "name": "Judges 21:24",
            "text": "Filii quoque Israël reversi sunt per tribus et familias in tabernacula sua. In diebus illis non erat rex in Israël : sed unusquisque quod sibi rectum videbatur, hoc faciebat.    "
        }
    ]
}