{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 6,
    "book_name": "Joshua",
    "chapter": 20,
    "name": "Joshua 20",
    "verses": [
        {
            "chapter": 20,
            "verse": 1,
            "name": "Joshua 20:1",
            "text": "Et locutus est Dominus ad Josue, dicens : Loquere filiis Israël, et dic eis : "
        },
        {
            "chapter": 20,
            "verse": 2,
            "name": "Joshua 20:2",
            "text": "Separate urbes fugitivorum, de quibus locutus sum ad vos per manum Moysi : "
        },
        {
            "chapter": 20,
            "verse": 3,
            "name": "Joshua 20:3",
            "text": "ut confugiat ad eas quicumque animam percusserit nescius, et possit evadere iram proximi, qui ultor est sanguinis : "
        },
        {
            "chapter": 20,
            "verse": 4,
            "name": "Joshua 20:4",
            "text": "cum ad unam harum confugerit civitatum, stabit ante portam civitatis, et loquetur senioribus urbis illius ea quæ se comprobent innocentem : sicque suscipient eum, et dabunt ei locum ad habitandum. "
        },
        {
            "chapter": 20,
            "verse": 5,
            "name": "Joshua 20:5",
            "text": "Cumque ultor sanguinis eum fuerit persecutus, non tradent in manus ejus : quia ignorans percussit proximum ejus, nec ante biduum triduumve ejus probatur inimicus. "
        },
        {
            "chapter": 20,
            "verse": 6,
            "name": "Joshua 20:6",
            "text": "Et habitabit in civitate illa, donec stet ante judicium, causam reddens facti sui, et moriatur sacerdos magnus, qui fuerit in illo tempore : tunc revertetur homicida, et ingredietur civitatem et domum suam de qua fugerat. "
        },
        {
            "chapter": 20,
            "verse": 7,
            "name": "Joshua 20:7",
            "text": "Decreveruntque Cedes in Galilæa montis Nephthali, et Sichem in monte Ephraim, et Cariatharbe, ipsa est Hebron in monte Juda. "
        },
        {
            "chapter": 20,
            "verse": 8,
            "name": "Joshua 20:8",
            "text": "Et trans Jordanem contra orientalem plagam Jericho, statuerunt Bosor, quæ sita est in campestri solitudine de tribu Ruben, et Ramoth in Galaad de tribu Gad, et Gaulon in Basan de tribu Manasse. "
        },
        {
            "chapter": 20,
            "verse": 9,
            "name": "Joshua 20:9",
            "text": "Hæ civitates constitutæ sunt cunctis filiis Israël, et advenis qui habitabant inter eos, ut fugeret ad eas qui animam nescius percussisset, et non moreretur in manu proximi, effusum sanguinem vindicare cupientis, donec staret ante populum expositurus causam suam.   "
        }
    ]
}