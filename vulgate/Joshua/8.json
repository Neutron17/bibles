{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 6,
    "book_name": "Joshua",
    "chapter": 8,
    "name": "Joshua 8",
    "verses": [
        {
            "chapter": 8,
            "verse": 1,
            "name": "Joshua 8:1",
            "text": "Dixit autem Dominus ad Josue : Ne timeas, neque formides : tolle tecum omnem multitudinem pugnatorum, et consurgens ascende in oppidum Hai. Ecce tradidi in manu tua regem ejus et populum, urbemque et terram. "
        },
        {
            "chapter": 8,
            "verse": 2,
            "name": "Joshua 8:2",
            "text": "Faciesque urbi Hai, et regi ejus, sicut fecisti Jericho, et regi illius : prædam vero, et omnia animantia diripietis vobis : pone insidias urbi post eam. "
        },
        {
            "chapter": 8,
            "verse": 3,
            "name": "Joshua 8:3",
            "text": "Surrexitque Josue, et omnis exercitus bellatorum cum eo, ut ascenderent in Hai : et electa triginta millia virorum fortium misit nocte, "
        },
        {
            "chapter": 8,
            "verse": 4,
            "name": "Joshua 8:4",
            "text": "præcepitque eis, dicens : Ponite insidias post civitatem, nec longius recedatis : et eritis omnes parati. "
        },
        {
            "chapter": 8,
            "verse": 5,
            "name": "Joshua 8:5",
            "text": "Ego autem, et reliqua multitudo, quæ mecum est, accedemus ex adverso contra urbem. Cumque exierint contra nos, sicut ante fecimus, fugiemus, et terga vertemus, "
        },
        {
            "chapter": 8,
            "verse": 6,
            "name": "Joshua 8:6",
            "text": "donec persequentes ab urbe longius protrahantur : putabunt enim nos fugere sicut prius. "
        },
        {
            "chapter": 8,
            "verse": 7,
            "name": "Joshua 8:7",
            "text": "Nobis ergo fugientibus, et illis persequentibus, consurgetis de insidiis, et vastabitis civitatem : tradetque eam Dominus Deus vester in manus vestras. "
        },
        {
            "chapter": 8,
            "verse": 8,
            "name": "Joshua 8:8",
            "text": "Cumque ceperitis, succendite eam, et sic omnia facietis, ut jussi.  "
        },
        {
            "chapter": 8,
            "verse": 9,
            "name": "Joshua 8:9",
            "text": " Dimisitque eos, et perrexerunt ad locum insidiarum, sederuntque inter Bethel et Hai, ad occidentalem plagam urbis Hai : Josue autem nocte illa in medio mansit populi, "
        },
        {
            "chapter": 8,
            "verse": 10,
            "name": "Joshua 8:10",
            "text": "surgensque diluculo recensuit socios, et ascendit cum senioribus in fronte exercitus, vallatus auxilio pugnatorum. "
        },
        {
            "chapter": 8,
            "verse": 11,
            "name": "Joshua 8:11",
            "text": "Cumque venissent et ascendissent ex adverso civitatis, steterunt ad septentrionalem urbis plagam, inter quam et eos erat vallis media. "
        },
        {
            "chapter": 8,
            "verse": 12,
            "name": "Joshua 8:12",
            "text": "Quinque autem millia viros elegerat, et posuerat in insidiis inter Bethel et Hai ex occidentali parte ejusdem civitatis : "
        },
        {
            "chapter": 8,
            "verse": 13,
            "name": "Joshua 8:13",
            "text": "omnis vero reliquus exercitus ad aquilonem aciem dirigebat, ita ut novissimi illius multitudinis occidentalem plagam urbis attingerent. Abiit ergo Josue nocte illa, et stetit in vallis medio.  "
        },
        {
            "chapter": 8,
            "verse": 14,
            "name": "Joshua 8:14",
            "text": " Quod cum vidisset rex Hai, festinavit mane, et egressus est cum omni exercitu civitatis, direxitque aciem contra desertum, ignorans quod post tergum laterent insidiæ. "
        },
        {
            "chapter": 8,
            "verse": 15,
            "name": "Joshua 8:15",
            "text": "Josue vero et omnis Israël cesserunt loco, simulantes metum, et fugientes per solitudinis viam. "
        },
        {
            "chapter": 8,
            "verse": 16,
            "name": "Joshua 8:16",
            "text": "At illi vociferantes pariter, et se mutuo cohortantes, persecuti sunt eos. Cumque recessissent a civitate, "
        },
        {
            "chapter": 8,
            "verse": 17,
            "name": "Joshua 8:17",
            "text": "et ne unus quidem in urbe Hai et Bethel remansisset qui non persequeretur Israël (sicut eruperant aperta oppida relinquentes), "
        },
        {
            "chapter": 8,
            "verse": 18,
            "name": "Joshua 8:18",
            "text": "dixit Dominus ad Josue : Leva clypeum, qui in manu tua est, contra urbem Hai, quoniam tibi tradam eam. "
        },
        {
            "chapter": 8,
            "verse": 19,
            "name": "Joshua 8:19",
            "text": "Cumque elevasset clypeum ex adverso civitatis, insidiæ, quæ latebant, surrexerunt confestim : et pergentes ad civitatem, ceperunt, et succenderunt eam. "
        },
        {
            "chapter": 8,
            "verse": 20,
            "name": "Joshua 8:20",
            "text": "Viri autem civitatis, qui persequebantur Josue, respicientes et videntes fumum urbis ad cælum usque conscendere, non potuerunt ultra huc illucque diffugere : præsertim cum hi qui simulaverant fugam, et tendebant ad solitudinem, contra persequentes fortissime restitissent. "
        },
        {
            "chapter": 8,
            "verse": 21,
            "name": "Joshua 8:21",
            "text": "Vidensque Josue et omnis Israël quod capta esset civitas, et fumus urbis ascenderet, reversus percussit viros Hai. "
        },
        {
            "chapter": 8,
            "verse": 22,
            "name": "Joshua 8:22",
            "text": "Siquidem et illi qui ceperant et succenderant civitatem, egressi ex urbe contra suos, medios hostium ferire cœperunt. Cum ergo ex utraque parte adversarii cæderentur, ita ut nullus de tanta multitudine salvaretur, "
        },
        {
            "chapter": 8,
            "verse": 23,
            "name": "Joshua 8:23",
            "text": "regem quoque urbis Hai apprehenderunt viventem, et obtulerunt Josue.  "
        },
        {
            "chapter": 8,
            "verse": 24,
            "name": "Joshua 8:24",
            "text": " Igitur omnibus interfectis, qui Israëlem ad deserta tendentem fuerant persecuti, et in eodem loco gladio corruentibus, reversi filii Israël percusserunt civitatem. "
        },
        {
            "chapter": 8,
            "verse": 25,
            "name": "Joshua 8:25",
            "text": "Erant autem qui in eodem die conciderant a viro usque ad mulierem, duodecim millia hominum, omnes urbis Hai. "
        },
        {
            "chapter": 8,
            "verse": 26,
            "name": "Joshua 8:26",
            "text": "Josue vero non contraxit manum, quam in sublime porrexerat, tenens clypeum donec interficerentur omnes habitatores Hai. "
        },
        {
            "chapter": 8,
            "verse": 27,
            "name": "Joshua 8:27",
            "text": "Jumenta autem et prædam civitatis diviserunt sibi filii Israël, sicut præceperat Dominus Josue. "
        },
        {
            "chapter": 8,
            "verse": 28,
            "name": "Joshua 8:28",
            "text": "Qui succendit urbem, et fecit eam tumulum sempiternum : "
        },
        {
            "chapter": 8,
            "verse": 29,
            "name": "Joshua 8:29",
            "text": "regem quoque ejus suspendit in patibulo usque ad vesperam et solis occasum. Præcepitque Josue, et deposuerunt cadaver ejus de cruce : projeceruntque in ipso introitu civitatis, congesto super eum magno acervo lapidum, qui permanet usque in præsentem diem.  "
        },
        {
            "chapter": 8,
            "verse": 30,
            "name": "Joshua 8:30",
            "text": " Tunc ædificavit Josue altare Domino Deo Israël in monte Hebal, "
        },
        {
            "chapter": 8,
            "verse": 31,
            "name": "Joshua 8:31",
            "text": "sicut præceperat Moyses famulus Domini filiis Israël, et scriptum est in volumine legis Moysi : altare vero de lapidibus impolitis, quos ferrum non tetigit : et obtulit super eo holocausta Domino, immolavitque pacificas victimas. "
        },
        {
            "chapter": 8,
            "verse": 32,
            "name": "Joshua 8:32",
            "text": "Et scripsit super lapides Deuteronomium legis Moysi, quod ille digesserat coram filiis Israël. "
        },
        {
            "chapter": 8,
            "verse": 33,
            "name": "Joshua 8:33",
            "text": "Omnis autem populus, et majores natu, ducesque ac judices, stabant ex utraque parte arcæ, in conspectu sacerdotum qui portabant arcam fœderis Domini, ut advena, ita et indigena. Media pars eorum juxta montem Garizim, et media juxta montem Hebal, sicut præceperat Moyses famulus Domini. Et primum quidem benedixit populo Israël. "
        },
        {
            "chapter": 8,
            "verse": 34,
            "name": "Joshua 8:34",
            "text": "Post hæc legit omnia verba benedictionis et maledictionis, et cuncta quæ scripta erant in legis volumine. "
        },
        {
            "chapter": 8,
            "verse": 35,
            "name": "Joshua 8:35",
            "text": "Nihil ex his quæ Moyses jusserat, reliquit intactum, sed universa replicavit coram omni multitudine Israël, mulieribus ac parvulis, et advenis qui inter eos morabantur.   "
        }
    ]
}