{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 6,
    "book_name": "Joshua",
    "chapter": 24,
    "name": "Joshua 24",
    "verses": [
        {
            "chapter": 24,
            "verse": 1,
            "name": "Joshua 24:1",
            "text": "Congregavitque Josue omnes tribus Israël in Sichem, et vocavit majores natu, ac principes, et judices, et magistros : steteruntque in conspectu Domini, "
        },
        {
            "chapter": 24,
            "verse": 2,
            "name": "Joshua 24:2",
            "text": "et ad populum sic locutus est : Hæc dicit Dominus Deus Israël : Trans fluvium habitaverunt patres vestri ab initio, Thare pater Abraham et Nachor : servieruntque diis alienis. "
        },
        {
            "chapter": 24,
            "verse": 3,
            "name": "Joshua 24:3",
            "text": "Tuli ergo patrem vestrum Abraham de Mesopotamiæ finibus, et adduxi eum in terram Chanaan, multiplicavique semen ejus, "
        },
        {
            "chapter": 24,
            "verse": 4,
            "name": "Joshua 24:4",
            "text": "et dedi ei Isaac : illique rursum dedi Jacob et Esau. E quibus, Esau dedi montem Seir ad possidendum : Jacob vero et filii ejus descenderunt in Ægyptum. "
        },
        {
            "chapter": 24,
            "verse": 5,
            "name": "Joshua 24:5",
            "text": "Misique Moysen et Aaron, et percussi Ægyptum multis signis atque portentis. "
        },
        {
            "chapter": 24,
            "verse": 6,
            "name": "Joshua 24:6",
            "text": "Eduxique vos et patres vestros de Ægypto, et venistis ad mare : persecutique sunt Ægyptii patres vestros cum curribus et equitatu, usque ad mare Rubrum. "
        },
        {
            "chapter": 24,
            "verse": 7,
            "name": "Joshua 24:7",
            "text": "Clamaverunt autem ad Dominum filii Israël : qui posuit tenebras inter vos et Ægyptios, et adduxit super eos mare, et operuit eos. Viderunt oculi vestri cuncta quæ in Ægypto fecerim, et habitastis in solitudine multo tempore : "
        },
        {
            "chapter": 24,
            "verse": 8,
            "name": "Joshua 24:8",
            "text": "et introduxi vos in terram Amorrhæi, qui habitabat trans Jordanem. Cumque pugnarent contra vos, tradidi eos in manus vestras, et possedistis terram eorum, atque interfecistis eos. "
        },
        {
            "chapter": 24,
            "verse": 9,
            "name": "Joshua 24:9",
            "text": "Surrexit autem Balac filius Sephor rex Moab, et pugnavit contra Israëlem. Misitque et vocavit Balaam filium Beor, ut malediceret vobis : "
        },
        {
            "chapter": 24,
            "verse": 10,
            "name": "Joshua 24:10",
            "text": "et ego nolui audire eum, sed e contrario per illum benedixi vobis, et liberavi vos de manu ejus. "
        },
        {
            "chapter": 24,
            "verse": 11,
            "name": "Joshua 24:11",
            "text": "Transistisque Jordanem, et venistis ad Jericho. Pugnaveruntque contra vos viri civitatis ejus, Amorrhæus et Pherezæus, et Chananæus, et Hethæus, et Gergezæus, et Hevæus, et Jebusæus : et tradidi illos in manus vestras. "
        },
        {
            "chapter": 24,
            "verse": 12,
            "name": "Joshua 24:12",
            "text": "Misique ante vos crabrones : et ejeci eos de locis suis, duos reges Amorrhæorum, non in gladio nec in arcu tuo. "
        },
        {
            "chapter": 24,
            "verse": 13,
            "name": "Joshua 24:13",
            "text": "Dedique vobis terram, in qua non laborastis, et urbes quas non ædificastis, ut habitaretis in eis : vineas, et oliveta, quæ non plantastis. "
        },
        {
            "chapter": 24,
            "verse": 14,
            "name": "Joshua 24:14",
            "text": "Nunc ergo timete Dominum, et servite ei perfecto corde atque verissimo : et auferte deos quibus servierunt patres vestri in Mesopotamia et in Ægypto, ac servite Domino. "
        },
        {
            "chapter": 24,
            "verse": 15,
            "name": "Joshua 24:15",
            "text": "Sin autem malum vobis videtur ut Domino serviatis, optio vobis datur : eligite hodie quod placet, cui servire potissimum debeatis : utrum diis, quibus servierunt patres vestri in Mesopotamia, an diis Amorrhæorum, in quorum terra habitatis : ego autem et domus mea serviemus Domino.  "
        },
        {
            "chapter": 24,
            "verse": 16,
            "name": "Joshua 24:16",
            "text": " Responditque populus, et ait : Absit a nobis ut relinquamus Dominum, et serviamus diis alienis. "
        },
        {
            "chapter": 24,
            "verse": 17,
            "name": "Joshua 24:17",
            "text": "Dominus Deus noster, ipse eduxit nos et patres nostros de terra Ægypti, de domo servitutis : fecitque videntibus nobis signa ingentia, et custodivit nos in omni via per quam ambulavimus, et in cunctis populis per quos transivimus. "
        },
        {
            "chapter": 24,
            "verse": 18,
            "name": "Joshua 24:18",
            "text": "Et ejecit universas gentes, Amorrhæum habitatorem terræ quam nos intravimus. Serviemus igitur Domino, quia ipse est Deus noster. "
        },
        {
            "chapter": 24,
            "verse": 19,
            "name": "Joshua 24:19",
            "text": "Dixitque Josue ad populum : Non poteritis servire Domino : Deus enim sanctus et fortis æmulator est, nec ignoscet sceleribus vestris atque peccatis. "
        },
        {
            "chapter": 24,
            "verse": 20,
            "name": "Joshua 24:20",
            "text": "Si dimiseritis Dominum, et servieritis diis alienis, convertet se, et affliget vos atque subvertet, postquam vobis præstiterit bona. "
        },
        {
            "chapter": 24,
            "verse": 21,
            "name": "Joshua 24:21",
            "text": "Dixitque populus ad Josue : Nequaquam ita ut loqueris erit, sed Domino serviemus. "
        },
        {
            "chapter": 24,
            "verse": 22,
            "name": "Joshua 24:22",
            "text": "Et Josue ad populum : Testes, inquit, vos estis, quia ipsi elegeritis vobis Dominum ut serviatis ei. Responderuntque : Testes. "
        },
        {
            "chapter": 24,
            "verse": 23,
            "name": "Joshua 24:23",
            "text": "Nunc ergo, ait, auferte deos alienos de medio vestri, et inclinate corda vestra ad Dominum Deum Israël. "
        },
        {
            "chapter": 24,
            "verse": 24,
            "name": "Joshua 24:24",
            "text": "Dixitque populus ad Josue : Domino Deo nostro serviemus, et obedientes erimus præceptis ejus.  "
        },
        {
            "chapter": 24,
            "verse": 25,
            "name": "Joshua 24:25",
            "text": " Percussit ergo Josue in die illo fœdus, et proposuit populo præcepta atque judicia in Sichem. "
        },
        {
            "chapter": 24,
            "verse": 26,
            "name": "Joshua 24:26",
            "text": "Scripsit quoque omnia verba hæc in volumine legis Domini : et tulit lapidem pergrandem, posuitque eum subter quercum, quæ erat in sanctuario Domini : "
        },
        {
            "chapter": 24,
            "verse": 27,
            "name": "Joshua 24:27",
            "text": "et dixit ad omnem populum : En lapis iste erit vobis in testimonium, quod audierit omnia verba Domini, quæ locutus est vobis : ne forte postea negare velitis, et mentiri Domino Deo vestro. "
        },
        {
            "chapter": 24,
            "verse": 28,
            "name": "Joshua 24:28",
            "text": "Dimisitque populum, singulos in possessionem suam.  "
        },
        {
            "chapter": 24,
            "verse": 29,
            "name": "Joshua 24:29",
            "text": " Et post hæc mortuus est Josue filius Nun servus Domini, centum et decem annorum : "
        },
        {
            "chapter": 24,
            "verse": 30,
            "name": "Joshua 24:30",
            "text": "sepelieruntque eum in finibus possessionis suæ in Thamnathsare, quæ est sita in monte Ephraim, a septentrionali parte montis Gaas. "
        },
        {
            "chapter": 24,
            "verse": 31,
            "name": "Joshua 24:31",
            "text": "Servivitque Israël Domino cunctis diebus Josue et seniorum, qui longo vixerunt tempore post Josue, et qui noverunt omnia opera Domini quæ fecerat in Israël.  "
        },
        {
            "chapter": 24,
            "verse": 32,
            "name": "Joshua 24:32",
            "text": " Ossa quoque Joseph, quæ tulerant filii Israël de Ægypto, sepelierunt in Sichem, in parte agri quem emerat Jacob a filiis Hemor patris Sichem, centum novellis ovibus, et fuit in possessionem filiorum Joseph. "
        },
        {
            "chapter": 24,
            "verse": 33,
            "name": "Joshua 24:33",
            "text": "Eleazar quoque filius Aaron mortuus est : et sepelierunt eum in Gabaath Phinees filii ejus, quæ data est ei in monte Ephraim.    "
        }
    ]
}