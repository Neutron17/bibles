{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 6,
    "book_name": "Joshua",
    "chapter": 3,
    "name": "Joshua 3",
    "verses": [
        {
            "chapter": 3,
            "verse": 1,
            "name": "Joshua 3:1",
            "text": "Igitur Josue de nocte consurgens movit castra : egredientesque de Setim, venerunt ad Jordanem ipse et omnes filii Israël, et morati sunt ibi tres dies. "
        },
        {
            "chapter": 3,
            "verse": 2,
            "name": "Joshua 3:2",
            "text": "Quibus evolutis transierunt præcones per castrorum medium, "
        },
        {
            "chapter": 3,
            "verse": 3,
            "name": "Joshua 3:3",
            "text": "et clamare cœperunt : Quando videritis arcam fœderis Domini Dei vestri, et sacerdotes stirpis Leviticæ portantes eam, vos quoque consurgite, et sequimini præcedentes : "
        },
        {
            "chapter": 3,
            "verse": 4,
            "name": "Joshua 3:4",
            "text": "sitque inter vos et arcam spatium cubitorum duum millium : ut procul videre possitis, et nosse per quam viam ingrediamini : quia prius non ambulastis per eam : et cavete ne appropinquetis ad arcam. "
        },
        {
            "chapter": 3,
            "verse": 5,
            "name": "Joshua 3:5",
            "text": "Dixitque Josue ad populum : Sanctificamini : cras enim faciet Dominus inter vos mirabilia. "
        },
        {
            "chapter": 3,
            "verse": 6,
            "name": "Joshua 3:6",
            "text": "Et ait ad sacerdotes : Tollite arcam fœderis, et præcedite populum. Qui jussa complentes, tulerunt, et ambulaverunt ante eos. "
        },
        {
            "chapter": 3,
            "verse": 7,
            "name": "Joshua 3:7",
            "text": "Dixitque Dominus ad Josue : Hodie incipiam exaltare te coram omni Israël : ut sciant quod sicut cum Moyse fui, ita et tecum sim. "
        },
        {
            "chapter": 3,
            "verse": 8,
            "name": "Joshua 3:8",
            "text": "Tu autem præcipe sacerdotibus, qui portant arcam fœderis, et dic eis : Cum ingressi fueritis partem aquæ Jordanis, state in ea. "
        },
        {
            "chapter": 3,
            "verse": 9,
            "name": "Joshua 3:9",
            "text": "Dixitque Josue ad filios Israël : Accedite huc, et audite verbum Domini Dei vestri. "
        },
        {
            "chapter": 3,
            "verse": 10,
            "name": "Joshua 3:10",
            "text": "Et rursum : In hoc, inquit, scietis quod Dominus Deus vivens in medio vestri est, et disperdet in conspectu vestro Chananæum et Hethæum, Hevæum et Pherezæum, Gergesæum quoque et Jebusæum, et Amorrhæum. "
        },
        {
            "chapter": 3,
            "verse": 11,
            "name": "Joshua 3:11",
            "text": "Ecce arca fœderis Domini omnis terræ antecedet vos per Jordanem. "
        },
        {
            "chapter": 3,
            "verse": 12,
            "name": "Joshua 3:12",
            "text": "Parate duodecim viros de tribubus Israël, singulos per singulas tribus. "
        },
        {
            "chapter": 3,
            "verse": 13,
            "name": "Joshua 3:13",
            "text": "Et cum posuerint vestigia pedum suorum sacerdotes qui portant arcam Domini Dei universæ terræ in aquis Jordanis, aquæ quæ inferiores sunt, decurrent atque deficient : quæ autem desuper veniunt, in una mole consistent.  "
        },
        {
            "chapter": 3,
            "verse": 14,
            "name": "Joshua 3:14",
            "text": " Igitur egressus est populus de tabernaculis suis, ut transiret Jordanem : et sacerdotes, qui portabant arcam fœderis, pergebant ante eum. "
        },
        {
            "chapter": 3,
            "verse": 15,
            "name": "Joshua 3:15",
            "text": "Ingressisque eis Jordanem, et pedibus eorum in parte aquæ tinctis (Jordanis autem ripas alvei sui tempore messis impleverat), "
        },
        {
            "chapter": 3,
            "verse": 16,
            "name": "Joshua 3:16",
            "text": "steterunt aquæ descendentes in loco uno, et ad instar montis intumescentes apparebant procul, ab urbe quæ vocatur Adom usque ad locum Sarthan : quæ autem inferiores erant, in mare Solitudinis (quod nunc vocatur Mortuum) descenderunt, usquequo omnino deficerent. "
        },
        {
            "chapter": 3,
            "verse": 17,
            "name": "Joshua 3:17",
            "text": "Populus autem incedebat contra Jericho : et sacerdotes qui portabant arcam fœderis Domini, stabant super siccam humum in medio Jordanis accincti, omnisque populus per arentem alveum transibat.   "
        }
    ]
}