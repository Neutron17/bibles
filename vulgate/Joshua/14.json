{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 6,
    "book_name": "Joshua",
    "chapter": 14,
    "name": "Joshua 14",
    "verses": [
        {
            "chapter": 14,
            "verse": 1,
            "name": "Joshua 14:1",
            "text": "Hoc est quod possederunt filii Israël in terra Chanaan, quam dederunt eis Eleazar sacerdos, et Josue filius Nun, et principes familiarum per tribus Israël : "
        },
        {
            "chapter": 14,
            "verse": 2,
            "name": "Joshua 14:2",
            "text": "sorte omnia dividentes, sicut præceperat Dominus in manu Moysi, novem tribubus, et dimidiæ tribui. "
        },
        {
            "chapter": 14,
            "verse": 3,
            "name": "Joshua 14:3",
            "text": "Duabus enim tribubus, et dimidiæ, dederat Moyses trans Jordanem possessionem : absque Levitis, qui nihil terræ acceperunt inter fratres suos : "
        },
        {
            "chapter": 14,
            "verse": 4,
            "name": "Joshua 14:4",
            "text": "sed in eorum successerunt locum filii Joseph in duas divisi tribus, Manasse et Ephraim : nec acceperunt Levitæ aliam in terra partem, nisi urbes ad habitandum, et suburbana earum ad alenda jumenta et pecora sua. "
        },
        {
            "chapter": 14,
            "verse": 5,
            "name": "Joshua 14:5",
            "text": "Sicut præceperat Dominus Moysi, ita fecerunt filii Israël, et diviserunt terram.  "
        },
        {
            "chapter": 14,
            "verse": 6,
            "name": "Joshua 14:6",
            "text": " Accesserunt itaque filii Juda ad Josue in Galgala, locutusque est ad eum Caleb filius Jephone Cenezæus : Nosti quid locutus sit Dominus ad Moysen hominem Dei de me et te in Cadesbarne. "
        },
        {
            "chapter": 14,
            "verse": 7,
            "name": "Joshua 14:7",
            "text": "Quadraginta annorum eram quando misit me Moyses famulus Domini de Cadesbarne, ut considerarem terram, nuntiavique ei quod mihi verum videbatur. "
        },
        {
            "chapter": 14,
            "verse": 8,
            "name": "Joshua 14:8",
            "text": "Fratres autem mei, qui ascenderant mecum, dissolverunt cor populi : et nihilominus ego secutus sum Dominum Deum meum. "
        },
        {
            "chapter": 14,
            "verse": 9,
            "name": "Joshua 14:9",
            "text": "Juravitque Moyses in die illo, dicens : Terra, quam calcavit pes tuus, erit possessio tua, et filiorum tuorum in æternum : quia secutus es Dominum Deum meum. "
        },
        {
            "chapter": 14,
            "verse": 10,
            "name": "Joshua 14:10",
            "text": "Concessit ergo Dominus vitam mihi, sicut pollicitus est, usque in præsentem diem. Quadraginta et quinque anni sunt, ex quo locutus est Dominus verbum istud ad Moysen, quando ambulabat Israël per solitudinem : hodie octoginta quinque annorum sum, "
        },
        {
            "chapter": 14,
            "verse": 11,
            "name": "Joshua 14:11",
            "text": "sic valens ut eo valebam tempore quando ad explorandum missus sum : illius in me temporis fortitudo usque hodie perseverat, tam ad bellandum quam ad gradiendum. "
        },
        {
            "chapter": 14,
            "verse": 12,
            "name": "Joshua 14:12",
            "text": "Da ergo mihi montem istum, quem pollicitus est Dominus, te quoque audiente, in quo Enacim sunt, et urbes magnæ atque munitæ : si forte sit Dominus mecum, et potuero delere eos, sicut promisit mihi. "
        },
        {
            "chapter": 14,
            "verse": 13,
            "name": "Joshua 14:13",
            "text": "Benedixitque ei Josue, et tradidit ei Hebron in possessionem : "
        },
        {
            "chapter": 14,
            "verse": 14,
            "name": "Joshua 14:14",
            "text": "atque ex eo fuit Hebron Caleb filio Jephone Cenezæo usque in præsentem diem, quia secutus est Dominum Deum Israël. "
        },
        {
            "chapter": 14,
            "verse": 15,
            "name": "Joshua 14:15",
            "text": "Nomen Hebron ante vocabatur Cariath Arbe : Adam maximus ibi inter Enacim situs est : et terra cessavit a præliis.   "
        }
    ]
}