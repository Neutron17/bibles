{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 6,
    "book_name": "Joshua",
    "chapter": 1,
    "name": "Joshua 1",
    "verses": [
        {
            "chapter": 1,
            "verse": 1,
            "name": "Joshua 1:1",
            "text": "Et factum est post mortem Moysi servi Domini, ut loqueretur Dominus ad Josue filium Nun, ministrum Moysi, et diceret ei : "
        },
        {
            "chapter": 1,
            "verse": 2,
            "name": "Joshua 1:2",
            "text": "Moyses servus meus mortuus est : surge, et transi Jordanem istum tu, et omnis populus tecum, in terram quam ego dabo filiis Israël. "
        },
        {
            "chapter": 1,
            "verse": 3,
            "name": "Joshua 1:3",
            "text": "Omnem locum, quem calcaverit vestigium pedis vestri, vobis tradam, sicut locutus sum Moysi. "
        },
        {
            "chapter": 1,
            "verse": 4,
            "name": "Joshua 1:4",
            "text": "A deserto et Libano usque ad fluvium magnum Euphraten, omnis terra Hethæorum usque ad mare magnum contra solis occasum erit terminus vester. "
        },
        {
            "chapter": 1,
            "verse": 5,
            "name": "Joshua 1:5",
            "text": "Nullus poterit vobis resistere cunctis diebus vitæ tuæ : sicut fui cum Moyse, ita ero tecum : non dimittam, nec derelinquam te. "
        },
        {
            "chapter": 1,
            "verse": 6,
            "name": "Joshua 1:6",
            "text": "Confortare, et esto robustus : tu enim sorte divides populo huic terram, pro qua juravi patribus suis, ut traderem eam illis. "
        },
        {
            "chapter": 1,
            "verse": 7,
            "name": "Joshua 1:7",
            "text": "Confortare igitur, et esto robustus valde, ut custodias, et facias omnem legem, quam præcepit tibi Moyses servus meus : ne declines ab ea ad dexteram vel ad sinistram, ut intelligas cuncta quæ agis. "
        },
        {
            "chapter": 1,
            "verse": 8,
            "name": "Joshua 1:8",
            "text": "Non recedat volumen legis hujus ab ore tuo : sed meditaberis in eo diebus ac noctibus, ut custodias et facias omnia quæ scripta sunt in eo : tunc diriges viam tuam, et intelliges eam. "
        },
        {
            "chapter": 1,
            "verse": 9,
            "name": "Joshua 1:9",
            "text": "Ecce præcipio tibi : confortare, et esto robustus. Noli metuere, et noli timere : quoniam tecum est Dominus Deus tuus in omnibus ad quæcumque perrexeris.  "
        },
        {
            "chapter": 1,
            "verse": 10,
            "name": "Joshua 1:10",
            "text": " Præcepitque Josue principibus populi, dicens : Transite per medium castrorum, et imperate populo, ac dicite : "
        },
        {
            "chapter": 1,
            "verse": 11,
            "name": "Joshua 1:11",
            "text": "Præparate vobis cibaria : quoniam post diem tertium transibitis Jordanem, et intrabitis ad possidendam terram quam Dominus Deus vester daturus est vobis. "
        },
        {
            "chapter": 1,
            "verse": 12,
            "name": "Joshua 1:12",
            "text": "Rubenitis quoque et Gaditis, et dimidiæ tribui Manasse, ait : "
        },
        {
            "chapter": 1,
            "verse": 13,
            "name": "Joshua 1:13",
            "text": "Mementote sermonis, quem præcepit vobis Moyses famulus Domini, dicens : Dominus Deus vester dedit vobis requiem, et omnem terram. "
        },
        {
            "chapter": 1,
            "verse": 14,
            "name": "Joshua 1:14",
            "text": "Uxores vestræ, et filii, ac jumenta manebunt in terra, quam tradidit vobis Moyses trans Jordanem : vos autem transite armati ante fratres vestros, omnes fortes manu, et pugnate pro eis, "
        },
        {
            "chapter": 1,
            "verse": 15,
            "name": "Joshua 1:15",
            "text": "donec det Dominus requiem fratribus vestris sicut et vobis dedit, et possideant ipsi quoque terram quam Dominus Deus vester daturus est eis : et sic revertimini in terram possessionis vestræ, et habitabitis in ea, quam vobis dedit Moyses famulus Domini trans Jordanem contra solis ortum.  "
        },
        {
            "chapter": 1,
            "verse": 16,
            "name": "Joshua 1:16",
            "text": " Responderuntque ad Josue, atque dixerunt : Omnia quæ præcepisti nobis, faciemus : et quocumque miseris, ibimus. "
        },
        {
            "chapter": 1,
            "verse": 17,
            "name": "Joshua 1:17",
            "text": "Sicut obedivimus in cunctis Moysi, ita obediemus et tibi : tantum sit Dominus Deus tuus tecum, sicut fuit cum Moyse. "
        },
        {
            "chapter": 1,
            "verse": 18,
            "name": "Joshua 1:18",
            "text": "Qui contradixerit ori tuo, et non obedierit cunctis sermonibus, quos præceperis ei, moriatur. Tu tantum confortare, et viriliter age.   "
        }
    ]
}