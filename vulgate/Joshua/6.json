{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 6,
    "book_name": "Joshua",
    "chapter": 6,
    "name": "Joshua 6",
    "verses": [
        {
            "chapter": 6,
            "verse": 1,
            "name": "Joshua 6:1",
            "text": "Jericho autem clausa erat atque munita, timore filiorum Israël, et nullus egredi audebat aut ingredi. "
        },
        {
            "chapter": 6,
            "verse": 2,
            "name": "Joshua 6:2",
            "text": "Dixitque Dominus ad Josue : Ecce dedi in manu tua Jericho, et regem ejus, omnesque fortes viros. "
        },
        {
            "chapter": 6,
            "verse": 3,
            "name": "Joshua 6:3",
            "text": "Circuite urbem cuncti bellatores semel per diem : sic facietis sex diebus. "
        },
        {
            "chapter": 6,
            "verse": 4,
            "name": "Joshua 6:4",
            "text": "Septimo autem die, sacerdotes tollant septem buccinas, quarum usus est in jubilæo, et præcedant arcam fœderis : septiesque circuibitis civitatem, et sacerdotes clangent buccinis. "
        },
        {
            "chapter": 6,
            "verse": 5,
            "name": "Joshua 6:5",
            "text": "Cumque insonuerit vox tubæ longior atque concisior, et in auribus vestris increpuerit, conclamabit omnis populus vociferatione maxima, et muri funditus corruent civitatis, ingredienturque singuli per locum contra quem steterint. "
        },
        {
            "chapter": 6,
            "verse": 6,
            "name": "Joshua 6:6",
            "text": "Vocavit ergo Josue filius Nun sacerdotes, et dixit ad eos : Tollite arcam fœderis : et septem alii sacerdotes tollant septem jubilæorum buccinas, et incedant ante arcam Domini. "
        },
        {
            "chapter": 6,
            "verse": 7,
            "name": "Joshua 6:7",
            "text": "Ad populum quoque ait : Ite, et circuite civitatem, armati, præcedentes arcam Domini.  "
        },
        {
            "chapter": 6,
            "verse": 8,
            "name": "Joshua 6:8",
            "text": " Cumque Josue verba finisset, et septem sacerdotes septem buccinis clangerent ante arcam fœderis Domini, "
        },
        {
            "chapter": 6,
            "verse": 9,
            "name": "Joshua 6:9",
            "text": "omnisque præcederet armatus exercitus, reliquum vulgus arcam sequebatur, ac buccinis omnia concrepabant. "
        },
        {
            "chapter": 6,
            "verse": 10,
            "name": "Joshua 6:10",
            "text": "Præceperat autem Josue populo, dicens : Non clamabitis, nec audietur vox vestra, neque ullus sermo ex ore vestro egredietur, donec veniat dies in quo dicam vobis : Clamate, et vociferamini. "
        },
        {
            "chapter": 6,
            "verse": 11,
            "name": "Joshua 6:11",
            "text": "Circuivit ergo arca Domini civitatem semel per diem, et reversa in castra mansit ibi. "
        },
        {
            "chapter": 6,
            "verse": 12,
            "name": "Joshua 6:12",
            "text": "Igitur Josue de nocte consurgente, tulerunt sacerdotes arcam Domini, "
        },
        {
            "chapter": 6,
            "verse": 13,
            "name": "Joshua 6:13",
            "text": "et septem ex eis septem buccinas, quarum in jubilæo usus est : præcedebantque arcam Domini ambulantes atque clangentes : et armatus populus ibat ante eos, vulgus autem reliquum sequebatur arcam, et buccinis personabat. "
        },
        {
            "chapter": 6,
            "verse": 14,
            "name": "Joshua 6:14",
            "text": "Circuieruntque civitatem secundo die semel, et reversi sunt in castra. Sic fecerunt sex diebus.  "
        },
        {
            "chapter": 6,
            "verse": 15,
            "name": "Joshua 6:15",
            "text": " Dies autem septimo, diluculo consurgentes, circuierunt urbem, sicut dispositum erat, septies. "
        },
        {
            "chapter": 6,
            "verse": 16,
            "name": "Joshua 6:16",
            "text": "Cumque septimo circuitu clangerent buccinis sacerdotes, dixit Josue ad omnem Israël : Vociferamini : tradidit enim vobis Dominus civitatem. "
        },
        {
            "chapter": 6,
            "verse": 17,
            "name": "Joshua 6:17",
            "text": "Sitque civitas hæc anathema, et omnia quæ in ea sunt, Domino : sola Rahab meretrix vivat, cum universis qui cum ea in domo sunt : abscondit enim nuntios quos direximus. "
        },
        {
            "chapter": 6,
            "verse": 18,
            "name": "Joshua 6:18",
            "text": "Vos autem cavete ne de his, quæ præcepta sunt, quippiam contingatis, et sitis prævaricationis rei, et omnia castra Israël sub peccato sint atque turbentur. "
        },
        {
            "chapter": 6,
            "verse": 19,
            "name": "Joshua 6:19",
            "text": "Quidquid autem auri et argenti fuerit, et vasorum æneorum ac ferri, Domino consecretur, repositum in thesauris ejus. "
        },
        {
            "chapter": 6,
            "verse": 20,
            "name": "Joshua 6:20",
            "text": "Igitur omni populo vociferante, et clangentibus tubis, postquam in aures multitudinis vox sonitusque increpuit, muri illico corruerunt : et ascendit unusquisque per locum qui contra se erat : ceperuntque civitatem, "
        },
        {
            "chapter": 6,
            "verse": 21,
            "name": "Joshua 6:21",
            "text": "et interfecerunt omnia quæ erant in ea, a viro usque ad mulierem, ab infante usque ad senem. Boves quoque et oves et asinos in ore gladii percusserunt.  "
        },
        {
            "chapter": 6,
            "verse": 22,
            "name": "Joshua 6:22",
            "text": " Duobus autem viris, qui exploratores missi fuerant, dixit Josue : Ingredimini domum mulieris meretricis, et producite eam, et omnia quæ illius sunt, sicut illi juramento firmastis. "
        },
        {
            "chapter": 6,
            "verse": 23,
            "name": "Joshua 6:23",
            "text": "Ingressique juvenes eduxerunt Rahab, et parentes ejus, fratres quoque, et cunctam supellectilem ac cognationem illius, et extra castra Israël manere fecerunt. "
        },
        {
            "chapter": 6,
            "verse": 24,
            "name": "Joshua 6:24",
            "text": "Urbem autem, et omnia quæ erant in ea, succenderunt, absque auro et argento, et vasis æneis, ac ferro, quæ in ærarium Domini consecrarunt. "
        },
        {
            "chapter": 6,
            "verse": 25,
            "name": "Joshua 6:25",
            "text": "Rahab vero meretricem, et domum patris ejus, et omnia quæ habebat, fecit Josue vivere, et habitaverunt in medio Israël, usque in præsentem diem : eo quod absconderit nuntios, quos miserat ut explorarent Jericho. In tempore illo, imprecatus est Josue, dicens : "
        },
        {
            "chapter": 6,
            "verse": 26,
            "name": "Joshua 6:26",
            "text": "Maledictus vir coram Domino, qui suscitaverit et ædificaverit civitatem Jericho. In primogenito suo fundamenta illius jaciat, et in novissimo liberorum ponat portas ejus. "
        },
        {
            "chapter": 6,
            "verse": 27,
            "name": "Joshua 6:27",
            "text": "Fuit ergo Dominus cum Josue, et nomen ejus vulgatum est in omni terra.   "
        }
    ]
}