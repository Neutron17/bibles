{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 6,
    "book_name": "Joshua",
    "chapter": 23,
    "name": "Joshua 23",
    "verses": [
        {
            "chapter": 23,
            "verse": 1,
            "name": "Joshua 23:1",
            "text": "Evoluto autem multo tempore, postquam pacem dederat Dominus Israëli, subjectis in gyro nationibus universis, et Josue jam longævo, et persenilis ætatis, "
        },
        {
            "chapter": 23,
            "verse": 2,
            "name": "Joshua 23:2",
            "text": "vocavit Josue omnem Israëlem, majoresque natu, et principes ac duces, et magistros, dixitque ad eos : Ego senui, et progressioris ætatis sum : "
        },
        {
            "chapter": 23,
            "verse": 3,
            "name": "Joshua 23:3",
            "text": "vosque cernitis omnia, quæ fecerit Dominus Deus vester cunctis per circuitum nationibus, quomodo pro vobis ipse pugnaverit : "
        },
        {
            "chapter": 23,
            "verse": 4,
            "name": "Joshua 23:4",
            "text": "et nunc quia vobis sorte divisit omnem terram, ab orientali parte Jordanis usque ad mare magnum, multæque adhuc supersunt nationes : "
        },
        {
            "chapter": 23,
            "verse": 5,
            "name": "Joshua 23:5",
            "text": "Dominus Deus vester disperdet eas et auferet a facie vestra, et possidebitis terram, sicut vobis pollicitus est. "
        },
        {
            "chapter": 23,
            "verse": 6,
            "name": "Joshua 23:6",
            "text": "Tantum confortamini, et estote solliciti, ut custodiatis cuncta quæ scripta sunt in volumine legis Moysi : et non declinetis ab eis neque ad dexteram neque ad sinistram : "
        },
        {
            "chapter": 23,
            "verse": 7,
            "name": "Joshua 23:7",
            "text": "ne postquam intraveritis ad gentes quæ inter vos futuræ sunt, juretis in nomine deorum earum, et serviatis eis, et adoretis illos : "
        },
        {
            "chapter": 23,
            "verse": 8,
            "name": "Joshua 23:8",
            "text": "sed adhæreatis Domino Deo vestro : quod fecistis usque in diem hanc. "
        },
        {
            "chapter": 23,
            "verse": 9,
            "name": "Joshua 23:9",
            "text": "Et tunc auferet Dominus Deus in conspectu vestro gentes magnas et robustissimas, et nullus vobis resistere poterit. "
        },
        {
            "chapter": 23,
            "verse": 10,
            "name": "Joshua 23:10",
            "text": "Unus e vobis persequetur hostium mille viros : quia Dominus Deus vester pro vobis ipse pugnabit, sicut pollicitus est. "
        },
        {
            "chapter": 23,
            "verse": 11,
            "name": "Joshua 23:11",
            "text": "Hoc tantum diligentissime præcavete : ut diligatis Dominum Deum vestrum. "
        },
        {
            "chapter": 23,
            "verse": 12,
            "name": "Joshua 23:12",
            "text": "Quod si volueritis gentium harum, quæ inter vos habitant, erroribus adhærere, et cum eis miscere connubia, atque amicitias copulare : "
        },
        {
            "chapter": 23,
            "verse": 13,
            "name": "Joshua 23:13",
            "text": "jam nunc scitote quod Dominus Deus vester non eas deleat ante faciem vestram, sed sint vobis in foveam ac laqueum, et offendiculum ex latere vestro, et sudes in oculis vestris, donec vos auferat atque disperdat de terra hac optima, quam tradidit vobis. "
        },
        {
            "chapter": 23,
            "verse": 14,
            "name": "Joshua 23:14",
            "text": "En ego hodie ingredior viam universæ terræ, et toto animo cognoscetis quod de omnibus verbis, quæ se Dominus præstiturum vobis esse pollicitus est, unum non præterierit incassum. "
        },
        {
            "chapter": 23,
            "verse": 15,
            "name": "Joshua 23:15",
            "text": "Sicut ergo implevit opere quod promisit, et prospera cuncta venerunt : sic adducet super vos quidquid malorum comminatus est, donec vos auferat atque disperdat de terra hac optima, quam tradidit vobis, "
        },
        {
            "chapter": 23,
            "verse": 16,
            "name": "Joshua 23:16",
            "text": "eo quod præterieritis pactum Domini Dei vestri, quod pepigit vobiscum, et servieritis diis alienis, et adoraveritis eos : cito atque velociter consurget in vos furor Domini, et auferemini ab hac terra optima, quam tradidit vobis.   "
        }
    ]
}