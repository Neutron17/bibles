{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 21,
    "book_name": "Ecclesiastes",
    "chapter": 7,
    "name": "Ecclesiastes 7",
    "verses": [
        {
            "chapter": 7,
            "verse": 1,
            "name": "Ecclesiastes 7:1",
            "text": "Quid necesse est homini majora se quærere,  cum ignoret quid conducat sibi in vita sua,  numero dierum peregrinationis suæ,  et tempore quod velut umbra præterit ?  aut quis ei poterit indicare  quod post eum futurum sub sole sit ? "
        },
        {
            "chapter": 7,
            "verse": 2,
            "name": "Ecclesiastes 7:2",
            "text": " Melius est nomen bonum quam unguenta pretiosa,  et dies mortis die nativitatis. "
        },
        {
            "chapter": 7,
            "verse": 3,
            "name": "Ecclesiastes 7:3",
            "text": " Melius est ire ad domum luctus  quam ad domum convivii ;  in illa enim finis cunctorum admonetur hominum,  et vivens cogitat quid futurum sit. "
        },
        {
            "chapter": 7,
            "verse": 4,
            "name": "Ecclesiastes 7:4",
            "text": " Melior est ira risu,  quia per tristitiam vultus corrigitur animus delinquentis. "
        },
        {
            "chapter": 7,
            "verse": 5,
            "name": "Ecclesiastes 7:5",
            "text": " Cor sapientium ubi tristitia est,  et cor stultorum ubi lætitia. "
        },
        {
            "chapter": 7,
            "verse": 6,
            "name": "Ecclesiastes 7:6",
            "text": " Melius est a sapiente corripi,  quam stultorum adulatione decipi ; "
        },
        {
            "chapter": 7,
            "verse": 7,
            "name": "Ecclesiastes 7:7",
            "text": " quia sicut sonitus spinarum ardentium sub olla,  sic risus stulti.  Sed et hoc vanitas. "
        },
        {
            "chapter": 7,
            "verse": 8,
            "name": "Ecclesiastes 7:8",
            "text": " Calumnia conturbat sapientem,  et perdet robur cordis illius. "
        },
        {
            "chapter": 7,
            "verse": 9,
            "name": "Ecclesiastes 7:9",
            "text": " Melior est finis orationis quam principium.  Melior est patiens arrogante. "
        },
        {
            "chapter": 7,
            "verse": 10,
            "name": "Ecclesiastes 7:10",
            "text": " Ne sis velox ad irascendum,  quia ira in sinu stulti requiescit. "
        },
        {
            "chapter": 7,
            "verse": 11,
            "name": "Ecclesiastes 7:11",
            "text": " Ne dicas : Quid putas causæ est  quod priora tempora meliora fuere quam nunc sunt ?  stulta enim est hujuscemodi interrogatio. "
        },
        {
            "chapter": 7,
            "verse": 12,
            "name": "Ecclesiastes 7:12",
            "text": " Utilior est sapientia cum divitiis,  et magis prodest videntibus solem. "
        },
        {
            "chapter": 7,
            "verse": 13,
            "name": "Ecclesiastes 7:13",
            "text": " Sicut enim protegit sapientia, sic protegit pecunia ;  hoc autem plus habet eruditio et sapientia,  quod vitam tribuunt possessori suo. "
        },
        {
            "chapter": 7,
            "verse": 14,
            "name": "Ecclesiastes 7:14",
            "text": " Considera opera Dei,  quod nemo possit corrigere quem ille despexerit. "
        },
        {
            "chapter": 7,
            "verse": 15,
            "name": "Ecclesiastes 7:15",
            "text": " In die bona fruere bonis,  et malam diem præcave ;  sicut enim hanc, sic et illam fecit Deus,  ut non inveniat homo contra eum justas querimonias. "
        },
        {
            "chapter": 7,
            "verse": 16,
            "name": "Ecclesiastes 7:16",
            "text": " Hæc quoque vidi in diebus vanitatis meæ :  justus perit in justitia sua,  et impius multo vivit tempore in malitia sua. "
        },
        {
            "chapter": 7,
            "verse": 17,
            "name": "Ecclesiastes 7:17",
            "text": " Noli esse justus multum,  neque plus sapias quam necesse est,  ne obstupescas. "
        },
        {
            "chapter": 7,
            "verse": 18,
            "name": "Ecclesiastes 7:18",
            "text": " Ne impie agas multum,  et noli esse stultus,  ne moriaris in tempore non tuo. "
        },
        {
            "chapter": 7,
            "verse": 19,
            "name": "Ecclesiastes 7:19",
            "text": " Bonum est te sustentare justum :  sed et ab illo ne subtrahas manum tuam ;  quia qui timet Deum nihil negligit. "
        },
        {
            "chapter": 7,
            "verse": 20,
            "name": "Ecclesiastes 7:20",
            "text": " Sapientia confortavit sapientem  super decem principes civitatis ; "
        },
        {
            "chapter": 7,
            "verse": 21,
            "name": "Ecclesiastes 7:21",
            "text": " non est enim homo justus in terra  qui faciat bonum et non peccet. "
        },
        {
            "chapter": 7,
            "verse": 22,
            "name": "Ecclesiastes 7:22",
            "text": " Sed et cunctis sermonibus qui dicuntur  ne accomodes cor tuum,  ne forte audias servum tuum maledicentem tibi ; "
        },
        {
            "chapter": 7,
            "verse": 23,
            "name": "Ecclesiastes 7:23",
            "text": " scit enim conscientia tua  quia et tu crebro maledixisti aliis. "
        },
        {
            "chapter": 7,
            "verse": 24,
            "name": "Ecclesiastes 7:24",
            "text": " Cuncta tentavi in sapientia.  Dixi : Sapiens efficiar :  et ipsa longius recessit a me, "
        },
        {
            "chapter": 7,
            "verse": 25,
            "name": "Ecclesiastes 7:25",
            "text": " multo magis quam erat.  Et alta profunditas, quis inveniet eam ? "
        },
        {
            "chapter": 7,
            "verse": 26,
            "name": "Ecclesiastes 7:26",
            "text": " Lustravi universa animo meo,  ut scirem et considerarem,  et quærerem sapientiam, et rationem,  et ut cognoscerem impietatem stulti,  et errorem imprudentium : "
        },
        {
            "chapter": 7,
            "verse": 27,
            "name": "Ecclesiastes 7:27",
            "text": " et inveni amariorem morte mulierem,  quæ laqueus venatorum est,  et sagena cor ejus ;  vincula sunt manus illius.  Qui placet Deo effugiet illam ;  qui autem peccator est capietur ab illa. "
        },
        {
            "chapter": 7,
            "verse": 28,
            "name": "Ecclesiastes 7:28",
            "text": " Ecce hoc inveni, dixit Ecclesiastes,  unum et alterum ut invenirem rationem, "
        },
        {
            "chapter": 7,
            "verse": 29,
            "name": "Ecclesiastes 7:29",
            "text": " quam adhuc quærit anima mea,  et non inveni.  Virum de mille unum reperi ;  mulierem ex omnibus non inveni. "
        },
        {
            "chapter": 7,
            "verse": 30,
            "name": "Ecclesiastes 7:30",
            "text": " Solummodo hoc inveni,  quod fecerit Deus hominem rectum,  et ipse se infinitis miscuerit quæstionibus.  Quis talis ut sapiens est ?  et quis cognovit solutionem verbi ?  "
        }
    ]
}