{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 21,
    "book_name": "Ecclesiastes",
    "chapter": 2,
    "name": "Ecclesiastes 2",
    "verses": [
        {
            "chapter": 2,
            "verse": 1,
            "name": "Ecclesiastes 2:1",
            "text": "Dixi ego in corde meo : Vadam,  et affluam deliciis, et fruar bonis ;  et vidi quod hoc quoque esset vanitas. "
        },
        {
            "chapter": 2,
            "verse": 2,
            "name": "Ecclesiastes 2:2",
            "text": " Risum reputavi errorem,  et gaudio dixi : Quid frustra deciperis ? "
        },
        {
            "chapter": 2,
            "verse": 3,
            "name": "Ecclesiastes 2:3",
            "text": " Cogitavi in corde meo abstrahere a vino carnem meam,  ut animam meam transferrem ad sapientiam,  devitaremque stultitiam,  donec viderem quid esset utile filiis hominum,  quo facto opus est sub sole numero dierum vitæ suæ. "
        },
        {
            "chapter": 2,
            "verse": 4,
            "name": "Ecclesiastes 2:4",
            "text": " Magnificavi opera mea,  ædificavi mihi domos,  et plantavi vineas ; "
        },
        {
            "chapter": 2,
            "verse": 5,
            "name": "Ecclesiastes 2:5",
            "text": " feci hortos et pomaria,  et consevi ea cuncti generis arboribus ; "
        },
        {
            "chapter": 2,
            "verse": 6,
            "name": "Ecclesiastes 2:6",
            "text": " et exstruxi mihi piscinas aquarum,  ut irrigarem silvam lignorum germinantium. "
        },
        {
            "chapter": 2,
            "verse": 7,
            "name": "Ecclesiastes 2:7",
            "text": " Possedi servos et ancillas,  multamque familiam habui :  armenta quoque, et magnos ovium greges,  ultra omnes qui fuerunt ante me in Jerusalem ; "
        },
        {
            "chapter": 2,
            "verse": 8,
            "name": "Ecclesiastes 2:8",
            "text": " coacervavi mihi argentum et aurum,  et substantias regum ac provinciarum ;  feci mihi cantores et cantatrices,  et delicias filiorum hominum,  scyphos, et urceos in ministerio ad vina fundenda ; "
        },
        {
            "chapter": 2,
            "verse": 9,
            "name": "Ecclesiastes 2:9",
            "text": " et supergressus sum opibus  omnes qui ante me fuerunt in Jerusalem :  sapientia quoque perseveravit mecum. "
        },
        {
            "chapter": 2,
            "verse": 10,
            "name": "Ecclesiastes 2:10",
            "text": " Et omnia quæ desideraverunt oculi mei  non negavi eis,  nec prohibui cor meum quin omni voluptate frueretur,  et oblectaret se in his quæ præparaveram ;  et hanc ratus sum partem meam si uterer labore meo. "
        },
        {
            "chapter": 2,
            "verse": 11,
            "name": "Ecclesiastes 2:11",
            "text": " Cumque me convertissem ad universa opera quæ fecerant manus meæ,  et ad labores in quibus frustra sudaveram,  vidi in omnibus vanitatem et afflictionem animi,  et nihil permanere sub sole. "
        },
        {
            "chapter": 2,
            "verse": 12,
            "name": "Ecclesiastes 2:12",
            "text": " Transivi ad contemplandam sapientiam,  erroresque, et stultitiam.  (Quid est, inquam, homo,  ut sequi possit regem, factorem suum ?) "
        },
        {
            "chapter": 2,
            "verse": 13,
            "name": "Ecclesiastes 2:13",
            "text": " Et vidi quod tantum præcederet sapientia stultitiam,  quantum differt lux a tenebris. "
        },
        {
            "chapter": 2,
            "verse": 14,
            "name": "Ecclesiastes 2:14",
            "text": " Sapientis oculi in capite ejus ;  stultus in tenebris ambulat :  et didici quod unus utriusque esset interitus. "
        },
        {
            "chapter": 2,
            "verse": 15,
            "name": "Ecclesiastes 2:15",
            "text": " Et dixi in corde meo :  Si unus et stulti et meus occasus erit,  quid mihi prodest quod majorem sapientiæ dedi operam ?  Locutusque cum mente mea,  animadverti quod hoc quoque esset vanitas. "
        },
        {
            "chapter": 2,
            "verse": 16,
            "name": "Ecclesiastes 2:16",
            "text": " Non enim erit memoria sapientis similiter ut stulti in perpetuum,  et futura tempora oblivione cuncta pariter operient :  moritur doctus similiter ut indoctus. "
        },
        {
            "chapter": 2,
            "verse": 17,
            "name": "Ecclesiastes 2:17",
            "text": " Et idcirco tæduit me vitæ meæ,  videntem mala universa esse sub sole,  et cuncta vanitatem et afflictionem spiritus. "
        },
        {
            "chapter": 2,
            "verse": 18,
            "name": "Ecclesiastes 2:18",
            "text": " Rursus detestatus sum omnem industriam meam,  qua sub sole studiosissime laboravi,  habiturus hæredem post me, "
        },
        {
            "chapter": 2,
            "verse": 19,
            "name": "Ecclesiastes 2:19",
            "text": " quem ignoro utrum sapiens an stultus futurus sit,  et dominabitur in laboribus meis,  quibus desudavi et sollicitus fui :  et est quidquam tam vanum ? "
        },
        {
            "chapter": 2,
            "verse": 20,
            "name": "Ecclesiastes 2:20",
            "text": " Unde cessavi,  renuntiavitque cor meum ultra laborare sub sole. "
        },
        {
            "chapter": 2,
            "verse": 21,
            "name": "Ecclesiastes 2:21",
            "text": " Nam cum alius laboret in sapientia,  et doctrina, et sollicitudine,  homini otioso quæsita dimittit ;  et hoc ergo vanitas et magnum malum. "
        },
        {
            "chapter": 2,
            "verse": 22,
            "name": "Ecclesiastes 2:22",
            "text": " Quid enim proderit homini de universo labore suo,  et afflictione spiritus,  qua sub sole cruciatus est ? "
        },
        {
            "chapter": 2,
            "verse": 23,
            "name": "Ecclesiastes 2:23",
            "text": " Cuncti dies ejus doloribus et ærumnis pleni sunt,  nec per noctem mente requiescit.  Et hoc nonne vanitas est ? "
        },
        {
            "chapter": 2,
            "verse": 24,
            "name": "Ecclesiastes 2:24",
            "text": " Nonne melius est comedere et bibere,  et ostendere animæ suæ bona de laboribus suis ?  et hoc de manu Dei est. "
        },
        {
            "chapter": 2,
            "verse": 25,
            "name": "Ecclesiastes 2:25",
            "text": " Quis ita devorabit et deliciis affluet ut ego ? "
        },
        {
            "chapter": 2,
            "verse": 26,
            "name": "Ecclesiastes 2:26",
            "text": " Homini bono in conspectu suo  dedit Deus sapientiam, et scientiam, et lætitiam ;  peccatori autem dedit afflictionem et curam superfluam,  ut addat, et congreget,  et tradat ei qui placuit Deo ;  sed et hoc vanitas est, et cassa sollicitudo mentis.  "
        }
    ]
}