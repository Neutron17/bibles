{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 21,
    "book_name": "Ecclesiastes",
    "chapter": 10,
    "name": "Ecclesiastes 10",
    "verses": [
        {
            "chapter": 10,
            "verse": 1,
            "name": "Ecclesiastes 10:1",
            "text": "Muscæ morientes perdunt suavitatem unguenti.  Pretiosior est sapientia et gloria,  parva et ad tempus stultitia. "
        },
        {
            "chapter": 10,
            "verse": 2,
            "name": "Ecclesiastes 10:2",
            "text": " Cor sapientis in dextera ejus,  et cor stulti in sinistra illius. "
        },
        {
            "chapter": 10,
            "verse": 3,
            "name": "Ecclesiastes 10:3",
            "text": " Sed et in via stultus ambulans,  cum ipse insipiens sit,  omnes stultos æstimat. "
        },
        {
            "chapter": 10,
            "verse": 4,
            "name": "Ecclesiastes 10:4",
            "text": " Si spiritus potestatem habentis ascenderit super te,  locum tuum ne demiseris,  quia curatio faciet cessare peccata maxima. "
        },
        {
            "chapter": 10,
            "verse": 5,
            "name": "Ecclesiastes 10:5",
            "text": " Est malum quod vidi sub sole,  quasi per errorem egrediens a facie principis : "
        },
        {
            "chapter": 10,
            "verse": 6,
            "name": "Ecclesiastes 10:6",
            "text": " positum stultum in dignitate sublimi,  et divites sedere deorsum. "
        },
        {
            "chapter": 10,
            "verse": 7,
            "name": "Ecclesiastes 10:7",
            "text": " Vidi servos in equis,  et principes ambulantes super terram quasi servos. "
        },
        {
            "chapter": 10,
            "verse": 8,
            "name": "Ecclesiastes 10:8",
            "text": " Qui fodit foveam incidet in eam,  et qui dissipat sepem mordebit eum coluber. "
        },
        {
            "chapter": 10,
            "verse": 9,
            "name": "Ecclesiastes 10:9",
            "text": " Qui transfert lapides affligetur in eis,  et qui scindit ligna vulnerabitur ab eis. "
        },
        {
            "chapter": 10,
            "verse": 10,
            "name": "Ecclesiastes 10:10",
            "text": " Si retusum fuerit ferrum,  et hoc non ut prius, sed hebetatum fuerit,  multo labore exacuetur,  et post industriam sequetur sapientia. "
        },
        {
            "chapter": 10,
            "verse": 11,
            "name": "Ecclesiastes 10:11",
            "text": " Si mordeat serpens in silentio,  nihil eo minus habet qui occulte detrahit. "
        },
        {
            "chapter": 10,
            "verse": 12,
            "name": "Ecclesiastes 10:12",
            "text": " Verba oris sapientis gratia,  et labia insipientis præcipitabunt eum ; "
        },
        {
            "chapter": 10,
            "verse": 13,
            "name": "Ecclesiastes 10:13",
            "text": " initium verborum ejus stultitia,  et novissimum oris illius error pessimus. "
        },
        {
            "chapter": 10,
            "verse": 14,
            "name": "Ecclesiastes 10:14",
            "text": " Stultus verba multiplicat.  Ignorat homo quid ante se fuerit ;  et quid post se futurum sit, quis ei poterit indicare ? "
        },
        {
            "chapter": 10,
            "verse": 15,
            "name": "Ecclesiastes 10:15",
            "text": " Labor stultorum affliget eos,  qui nesciunt in urbem pergere. "
        },
        {
            "chapter": 10,
            "verse": 16,
            "name": "Ecclesiastes 10:16",
            "text": " Væ tibi, terra, cujus rex puer est,  et cujus principes mane comedunt. "
        },
        {
            "chapter": 10,
            "verse": 17,
            "name": "Ecclesiastes 10:17",
            "text": " Beata terra cujus rex nobilis est,  et cujus principes vescuntur in tempore suo,  ad reficiendum, et non ad luxuriam. "
        },
        {
            "chapter": 10,
            "verse": 18,
            "name": "Ecclesiastes 10:18",
            "text": " In pigritiis humiliabitur contignatio,  et in infirmitate manuum perstillabit domus. "
        },
        {
            "chapter": 10,
            "verse": 19,
            "name": "Ecclesiastes 10:19",
            "text": " In risum faciunt panem et vinum  ut epulentur viventes ;  et pecuniæ obediunt omnia. "
        },
        {
            "chapter": 10,
            "verse": 20,
            "name": "Ecclesiastes 10:20",
            "text": " In cogitatione tua regi ne detrahas,  et in secreto cubiculi tui ne maledixeris diviti :  quia et aves cæli portabunt vocem tuam,  et qui habet pennas annuntiabit sententiam.  "
        }
    ]
}