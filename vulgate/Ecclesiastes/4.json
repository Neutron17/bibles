{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 21,
    "book_name": "Ecclesiastes",
    "chapter": 4,
    "name": "Ecclesiastes 4",
    "verses": [
        {
            "chapter": 4,
            "verse": 1,
            "name": "Ecclesiastes 4:1",
            "text": "Verti me ad alia, et vidi calumnias  quæ sub sole geruntur,  et lacrimas innocentium,  et neminem consolatorem,  nec posse resistere eorum violentiæ,  cunctorum auxilio destitutos, "
        },
        {
            "chapter": 4,
            "verse": 2,
            "name": "Ecclesiastes 4:2",
            "text": " et laudavi magis mortuos quam viventes ; "
        },
        {
            "chapter": 4,
            "verse": 3,
            "name": "Ecclesiastes 4:3",
            "text": " et feliciorem utroque judicavi  qui necdum natus est,  nec vidit mala quæ sub sole fiunt. "
        },
        {
            "chapter": 4,
            "verse": 4,
            "name": "Ecclesiastes 4:4",
            "text": " Rursum contemplatus sum omnes labores hominum,  et industrias animadverti patere invidiæ proximi ;  et in hoc ergo vanitas et cura superflua est. "
        },
        {
            "chapter": 4,
            "verse": 5,
            "name": "Ecclesiastes 4:5",
            "text": " Stultus complicat manus suas,  et comedit carnes suas, dicens : "
        },
        {
            "chapter": 4,
            "verse": 6,
            "name": "Ecclesiastes 4:6",
            "text": " Melior est pugillus cum requie,  quam plena utraque manus cum labore et afflictione animi. "
        },
        {
            "chapter": 4,
            "verse": 7,
            "name": "Ecclesiastes 4:7",
            "text": " Considerans, reperi et aliam vanitatem sub sole. "
        },
        {
            "chapter": 4,
            "verse": 8,
            "name": "Ecclesiastes 4:8",
            "text": " Unus est, et secundum non habet,  non filium, non fratrem,  et tamen laborare non cessat,  nec satiantur oculi ejus divitiis ;  nec recogitat, dicens :  Cui laboro, et fraudo animam meam bonis ?  In hoc quoque vanitas est et afflictio pessima. "
        },
        {
            "chapter": 4,
            "verse": 9,
            "name": "Ecclesiastes 4:9",
            "text": " Melius est ergo duos esse simul quam unum ;  habent enim emolumentum societatis suæ. "
        },
        {
            "chapter": 4,
            "verse": 10,
            "name": "Ecclesiastes 4:10",
            "text": " Si unus ceciderit, ab altero fulcietur.  Væ soli, quia cum ceciderit, non habet sublevantem se. "
        },
        {
            "chapter": 4,
            "verse": 11,
            "name": "Ecclesiastes 4:11",
            "text": " Et si dormierint duo, fovebuntur mutuo ;  unus quomodo calefiet ? "
        },
        {
            "chapter": 4,
            "verse": 12,
            "name": "Ecclesiastes 4:12",
            "text": " Et si quispiam prævaluerit contra unum,  duo resistunt ei ;  funiculus triplex difficile rumpitur. "
        },
        {
            "chapter": 4,
            "verse": 13,
            "name": "Ecclesiastes 4:13",
            "text": " Melior est puer pauper et sapiens,  rege sene et stulto,  qui nescit prævidere in posterum. "
        },
        {
            "chapter": 4,
            "verse": 14,
            "name": "Ecclesiastes 4:14",
            "text": " Quod de carcere catenisque interdum quis egrediatur ad regnum ;  et alius, natus in regno, inopia consumatur. "
        },
        {
            "chapter": 4,
            "verse": 15,
            "name": "Ecclesiastes 4:15",
            "text": " Vidi cunctos viventes qui ambulant sub sole  cum adolescente secundo, qui consurget pro eo. "
        },
        {
            "chapter": 4,
            "verse": 16,
            "name": "Ecclesiastes 4:16",
            "text": " Infinitus numerus est populi  omnium qui fuerunt ante eum,  et qui postea futuri sunt non lætabuntur in eo ;  sed et hoc vanitas et afflictio spiritus. "
        },
        {
            "chapter": 4,
            "verse": 17,
            "name": "Ecclesiastes 4:17",
            "text": " Custodi pedem tuum ingrediens domum Dei,  et appropinqua ut audias.  Multo enim melior est obedientia quam stultorum victimæ,  qui nesciunt quid faciunt mali.  "
        }
    ]
}