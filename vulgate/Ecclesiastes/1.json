{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 21,
    "book_name": "Ecclesiastes",
    "chapter": 1,
    "name": "Ecclesiastes 1",
    "verses": [
        {
            "chapter": 1,
            "verse": 1,
            "name": "Ecclesiastes 1:1",
            "text": "Verba Ecclesiastæ, filii David, regis Jerusalem.  "
        },
        {
            "chapter": 1,
            "verse": 2,
            "name": "Ecclesiastes 1:2",
            "text": "  Vanitas vanitatum, dixit Ecclesiastes ;  vanitas vanitatum, et omnia vanitas. "
        },
        {
            "chapter": 1,
            "verse": 3,
            "name": "Ecclesiastes 1:3",
            "text": " Quid habet amplius homo  de universo labore suo quo laborat sub sole ? "
        },
        {
            "chapter": 1,
            "verse": 4,
            "name": "Ecclesiastes 1:4",
            "text": " Generatio præterit, et generatio advenit ;  terra autem in æternum stat. "
        },
        {
            "chapter": 1,
            "verse": 5,
            "name": "Ecclesiastes 1:5",
            "text": " Oritur sol et occidit,  et ad locum suum revertitur ;  ibique renascens, "
        },
        {
            "chapter": 1,
            "verse": 6,
            "name": "Ecclesiastes 1:6",
            "text": "gyrat per meridiem, et flectitur ad aquilonem.  Lustrans universa in circuitu pergit spiritus,  et in circulos suos revertitur. "
        },
        {
            "chapter": 1,
            "verse": 7,
            "name": "Ecclesiastes 1:7",
            "text": " Omnia flumina intrant in mare,  et mare non redundat ;  ad locum unde exeunt flumina  revertuntur ut iterum fluant. "
        },
        {
            "chapter": 1,
            "verse": 8,
            "name": "Ecclesiastes 1:8",
            "text": " Cunctæ res difficiles ;  non potest eas homo explicare sermone.  Non saturatur oculus visu,  nec auris auditu impletur. "
        },
        {
            "chapter": 1,
            "verse": 9,
            "name": "Ecclesiastes 1:9",
            "text": " Quid est quod fuit ? Ipsum quod futurum est.  Quid est quod factum est ? Ipsum quod faciendum est. "
        },
        {
            "chapter": 1,
            "verse": 10,
            "name": "Ecclesiastes 1:10",
            "text": " Nihil sub sole novum,  nec valet quisquam dicere : Ecce hoc recens est :  jam enim præcessit in sæculis quæ fuerunt ante nos. "
        },
        {
            "chapter": 1,
            "verse": 11,
            "name": "Ecclesiastes 1:11",
            "text": " Non est priorum memoria ;  sed nec eorum quidem quæ postea futura sunt  erit recordatio apud eos qui futuri sunt in novissimo. "
        },
        {
            "chapter": 1,
            "verse": 12,
            "name": "Ecclesiastes 1:12",
            "text": " Ego Ecclesiastes fui rex Israël in Jerusalem ; "
        },
        {
            "chapter": 1,
            "verse": 13,
            "name": "Ecclesiastes 1:13",
            "text": " et proposui in animo meo quærere et investigare sapienter  de omnibus quæ fiunt sub sole.  Hanc occupationem pessimam  dedit Deus filiis hominum, ut occuparentur in ea. "
        },
        {
            "chapter": 1,
            "verse": 14,
            "name": "Ecclesiastes 1:14",
            "text": " Vidi cuncta quæ fiunt sub sole,  et ecce universa vanitas et afflictio spiritus. "
        },
        {
            "chapter": 1,
            "verse": 15,
            "name": "Ecclesiastes 1:15",
            "text": " Perversi difficile corriguntur,  et stultorum infinitus est numerus. "
        },
        {
            "chapter": 1,
            "verse": 16,
            "name": "Ecclesiastes 1:16",
            "text": " Locutus sum in corde meo, dicens :  Ecce magnus effectus sum, et præcessi omnes sapientia  qui fuerunt ante me in Jerusalem ;  et mens mea contemplata est multa sapienter, et didici. "
        },
        {
            "chapter": 1,
            "verse": 17,
            "name": "Ecclesiastes 1:17",
            "text": " Dedique cor meum ut scirem prudentiam atque doctrinam,  erroresque et stultitiam ;  et agnovi quod in his quoque esset labor et afflictio spiritus : "
        },
        {
            "chapter": 1,
            "verse": 18,
            "name": "Ecclesiastes 1:18",
            "text": " eo quod in multa sapientia multa sit indignatio ;  et qui addit scientiam, addit et laborem.  "
        }
    ]
}