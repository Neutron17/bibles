{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 21,
    "book_name": "Ecclesiastes",
    "chapter": 3,
    "name": "Ecclesiastes 3",
    "verses": [
        {
            "chapter": 3,
            "verse": 1,
            "name": "Ecclesiastes 3:1",
            "text": "Omnia tempus habent,  et suis spatiis transeunt universa sub cælo. "
        },
        {
            "chapter": 3,
            "verse": 2,
            "name": "Ecclesiastes 3:2",
            "text": " Tempus nascendi, et tempus moriendi ;  tempus plantandi, et tempus evellendi quod plantatum est. "
        },
        {
            "chapter": 3,
            "verse": 3,
            "name": "Ecclesiastes 3:3",
            "text": " Tempus occidendi, et tempus sanandi ;  tempus destruendi, et tempus ædificandi. "
        },
        {
            "chapter": 3,
            "verse": 4,
            "name": "Ecclesiastes 3:4",
            "text": " Tempus flendi, et tempus ridendi ;  tempus plangendi, et tempus saltandi. "
        },
        {
            "chapter": 3,
            "verse": 5,
            "name": "Ecclesiastes 3:5",
            "text": " Tempus spargendi lapides, et tempus colligendi,  tempus amplexandi, et tempus longe fieri ab amplexibus. "
        },
        {
            "chapter": 3,
            "verse": 6,
            "name": "Ecclesiastes 3:6",
            "text": " Tempus acquirendi, et tempus perdendi ;  tempus custodiendi, et tempus abjiciendi. "
        },
        {
            "chapter": 3,
            "verse": 7,
            "name": "Ecclesiastes 3:7",
            "text": " Tempus scindendi, et tempus consuendi ;  tempus tacendi, et tempus loquendi. "
        },
        {
            "chapter": 3,
            "verse": 8,
            "name": "Ecclesiastes 3:8",
            "text": " Tempus dilectionis, et tempus odii ;  tempus belli, et tempus pacis. "
        },
        {
            "chapter": 3,
            "verse": 9,
            "name": "Ecclesiastes 3:9",
            "text": " Quid habet amplius homo de labore suo ? "
        },
        {
            "chapter": 3,
            "verse": 10,
            "name": "Ecclesiastes 3:10",
            "text": " Vidi afflictionem quam dedit Deus filiis hominum,  ut distendantur in ea. "
        },
        {
            "chapter": 3,
            "verse": 11,
            "name": "Ecclesiastes 3:11",
            "text": " Cuncta fecit bona in tempore suo,  et mundum tradidit disputationi eorum,  ut non inveniat homo opus  quod operatus est Deus ab initio usque ad finem. "
        },
        {
            "chapter": 3,
            "verse": 12,
            "name": "Ecclesiastes 3:12",
            "text": " Et cognovi quod non esset melius nisi lætari,  et facere bene in vita sua ; "
        },
        {
            "chapter": 3,
            "verse": 13,
            "name": "Ecclesiastes 3:13",
            "text": " omnis enim homo qui comedit et bibit,  et videt bonum de labore suo,  hoc donum Dei est. "
        },
        {
            "chapter": 3,
            "verse": 14,
            "name": "Ecclesiastes 3:14",
            "text": " Didici quod omnia opera quæ fecit Deus perseverent in perpetuum ;  non possumus eis quidquam addere, nec auferre,  quæ fecit Deus ut timeatur. "
        },
        {
            "chapter": 3,
            "verse": 15,
            "name": "Ecclesiastes 3:15",
            "text": " Quod factum est, ipsum permanet ;  quæ futura sunt jam fuerunt,  et Deus instaurat quod abiit. "
        },
        {
            "chapter": 3,
            "verse": 16,
            "name": "Ecclesiastes 3:16",
            "text": " Vidi sub sole in loco judicii impietatem,  et in loco justitiæ iniquitatem : "
        },
        {
            "chapter": 3,
            "verse": 17,
            "name": "Ecclesiastes 3:17",
            "text": " et dixi in corde meo :  Justum et impium judicabit Deus,  et tempus omnis rei tunc erit. "
        },
        {
            "chapter": 3,
            "verse": 18,
            "name": "Ecclesiastes 3:18",
            "text": " Dixi in corde meo de filiis hominum,  ut probaret eos Deus,  et ostenderet similes esse bestiis. "
        },
        {
            "chapter": 3,
            "verse": 19,
            "name": "Ecclesiastes 3:19",
            "text": " Idcirco unus interitus est hominis et jumentorum,  et æqua utriusque conditio.  Sicut moritur homo,  sic et illa moriuntur.  Similiter spirant omnia,  et nihil habet homo jumento amplius :  cuncta subjacent vanitati, "
        },
        {
            "chapter": 3,
            "verse": 20,
            "name": "Ecclesiastes 3:20",
            "text": " et omnia pergunt ad unum locum.  De terra facta sunt,  et in terram pariter revertuntur. "
        },
        {
            "chapter": 3,
            "verse": 21,
            "name": "Ecclesiastes 3:21",
            "text": " Quis novit si spiritus filiorum Adam ascendat sursum,  et si spiritus jumentorum descendat deorsum ? "
        },
        {
            "chapter": 3,
            "verse": 22,
            "name": "Ecclesiastes 3:22",
            "text": " Et deprehendi nihil esse melius  quam lætari hominem in opere suo,  et hanc esse partem illius.  Quis enim eum adducet ut post se futura cognoscat ?  "
        }
    ]
}