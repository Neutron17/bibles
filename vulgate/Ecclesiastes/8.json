{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 21,
    "book_name": "Ecclesiastes",
    "chapter": 8,
    "name": "Ecclesiastes 8",
    "verses": [
        {
            "chapter": 8,
            "verse": 1,
            "name": "Ecclesiastes 8:1",
            "text": "Sapientia hominis lucet in vultu ejus,  et potentissimus faciem illius commutabit. "
        },
        {
            "chapter": 8,
            "verse": 2,
            "name": "Ecclesiastes 8:2",
            "text": " Ego os regis observo,  et præcepta juramenti Dei. "
        },
        {
            "chapter": 8,
            "verse": 3,
            "name": "Ecclesiastes 8:3",
            "text": " Ne festines recedere a facie ejus,  neque permaneas in opere malo :  quia omne quod voluerit faciet. "
        },
        {
            "chapter": 8,
            "verse": 4,
            "name": "Ecclesiastes 8:4",
            "text": " Et sermo illius potestate plenus est,  nec dicere ei quisquam potest : Quare ita facis ? "
        },
        {
            "chapter": 8,
            "verse": 5,
            "name": "Ecclesiastes 8:5",
            "text": " Qui custodit præceptum non experietur quidquam mali.  Tempus et responsionem cor sapientis intelligit. "
        },
        {
            "chapter": 8,
            "verse": 6,
            "name": "Ecclesiastes 8:6",
            "text": " Omni negotio tempus est, et opportunitas :  et multa hominis afflictio, "
        },
        {
            "chapter": 8,
            "verse": 7,
            "name": "Ecclesiastes 8:7",
            "text": " quia ignorat præterita,  et futura nullo scire potest nuntio. "
        },
        {
            "chapter": 8,
            "verse": 8,
            "name": "Ecclesiastes 8:8",
            "text": " Non est in hominis potestate prohibere spiritum,  nec habet potestatem in die mortis :  nec sinitur quiescere ingruente bello,  neque salvabit impietas impium. "
        },
        {
            "chapter": 8,
            "verse": 9,
            "name": "Ecclesiastes 8:9",
            "text": " Omnia hæc consideravi,  et dedi cor meum in cunctis operibus quæ fiunt sub sole.  Interdum dominatur homo homini in malum suum. "
        },
        {
            "chapter": 8,
            "verse": 10,
            "name": "Ecclesiastes 8:10",
            "text": " Vidi impios sepultos,  qui etiam cum adhuc viverent  in loco sancto erant,  et laudabantur in civitate  quasi justorum operum.  Sed et hoc vanitas est. "
        },
        {
            "chapter": 8,
            "verse": 11,
            "name": "Ecclesiastes 8:11",
            "text": " Etenim quia non profertur cito contra malos sententia,  absque timore ullo  filii hominum perpetrant mala. "
        },
        {
            "chapter": 8,
            "verse": 12,
            "name": "Ecclesiastes 8:12",
            "text": " Attamen peccator ex eo quod centies facit malum,  et per patientiam sustentatur ;  ego cognovi quod erit bonum timentibus Deum,  qui verentur faciem ejus. "
        },
        {
            "chapter": 8,
            "verse": 13,
            "name": "Ecclesiastes 8:13",
            "text": " Non sit bonum impio,  nec prolongentur dies ejus,  sed quasi umbra transeant qui non timent faciem Domini. "
        },
        {
            "chapter": 8,
            "verse": 14,
            "name": "Ecclesiastes 8:14",
            "text": " Est et alia vanitas quæ fit super terram :  sunt justi quibus mala proveniunt  quasi opera egerint impiorum :  et sunt impii qui ita securi sunt  quasi justorum facta habeant.  Sed et hoc vanissimum judico. "
        },
        {
            "chapter": 8,
            "verse": 15,
            "name": "Ecclesiastes 8:15",
            "text": " Laudavi igitur lætitiam ;  quod non esset homini bonum sub sole,  nisi quod comederet, et biberet, atque gauderet,  et hoc solum secum auferret de labore suo,  in diebus vitæ suæ quos dedit ei Deus sub sole. "
        },
        {
            "chapter": 8,
            "verse": 16,
            "name": "Ecclesiastes 8:16",
            "text": " Et apposui cor meum ut scirem sapientiam,  et intelligerem distentionem quæ versatur in terra.  Est homo qui diebus et noctibus somnum non capit oculis. "
        },
        {
            "chapter": 8,
            "verse": 17,
            "name": "Ecclesiastes 8:17",
            "text": " Et intellexi quod omnium operum Dei  nullam possit homo invenire rationem  eorum quæ fiunt sub sole ;  et quanto plus laboraverit ad quærendum,  tanto minus inveniat :  etiam si dixerit sapiens se nosse, non poterit reperire.  "
        }
    ]
}