{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 31,
    "book_name": "Obadiah",
    "chapter": 1,
    "name": "Obadiah 1",
    "verses": [
        {
            "chapter": 1,
            "verse": 1,
            "name": "Obadiah 1:1",
            "text": "Visio Abdiæ.   Hæc dicit Dominus Deus ad Edom :  Auditum audivimus a Domino,  et legatum ad gentes misit :  surgite, et consurgamus adversus eum in prælium. "
        },
        {
            "chapter": 1,
            "verse": 2,
            "name": "Obadiah 1:2",
            "text": " Ecce parvulum dedi te in gentibus :  contemptibilis tu es valde. "
        },
        {
            "chapter": 1,
            "verse": 3,
            "name": "Obadiah 1:3",
            "text": " Superbia cordis tui extulit te,  habitantem in scissuris petrarum,  exaltantem solium tuum ;  qui dicis in corde tuo :  Quis detrahet me in terram ? "
        },
        {
            "chapter": 1,
            "verse": 4,
            "name": "Obadiah 1:4",
            "text": " Si exaltatus fueris ut aquila,  et si inter sidera posueris nidum tuum,  inde detraham te, dicit Dominus. "
        },
        {
            "chapter": 1,
            "verse": 5,
            "name": "Obadiah 1:5",
            "text": " Si fures introissent ad te,  si latrones per noctem,  quomodo conticuisses ?  nonne furati essent sufficientia sibi ?  Si vindemiatores introissent ad te,  numquid saltem racemum reliquissent tibi ? "
        },
        {
            "chapter": 1,
            "verse": 6,
            "name": "Obadiah 1:6",
            "text": " Quomodo scrutati sunt Esau ;  investigaverunt abscondita ejus ? "
        },
        {
            "chapter": 1,
            "verse": 7,
            "name": "Obadiah 1:7",
            "text": " Usque ad terminum emiserunt te :  omnes viri fœderis tui illuserunt tibi :  invaluerunt adversum te viri pacis tuæ,  qui comedunt tecum, ponent insidias subter te ;  non est prudentia in eo. "
        },
        {
            "chapter": 1,
            "verse": 8,
            "name": "Obadiah 1:8",
            "text": " Numquid non in die illa, dicit Dominus,  perdam sapientes de Idumæa,  et prudentiam de monte Esau ? "
        },
        {
            "chapter": 1,
            "verse": 9,
            "name": "Obadiah 1:9",
            "text": " Et timebunt fortes tui a meridie,  ut intereat vir de monte Esau. "
        },
        {
            "chapter": 1,
            "verse": 10,
            "name": "Obadiah 1:10",
            "text": " Propter interfectionem,  et propter iniquitatem in fratrem tuum Jacob,  operiet te confusio, et peribis in æternum. "
        },
        {
            "chapter": 1,
            "verse": 11,
            "name": "Obadiah 1:11",
            "text": " In die cum stares adversus eum,  quando capiebant alieni exercitum ejus,  et extranei ingrediebantur portas ejus,  et super Jerusalem mittebant sortem,  tu quoque eras quasi unus ex eis. "
        },
        {
            "chapter": 1,
            "verse": 12,
            "name": "Obadiah 1:12",
            "text": " Et non despicies in die fratris tui,  in die peregrinationis ejus :  et non lætaberis super filios Juda  in die perditionis eorum :  et non magnificabis os tuum  in die angustiæ. "
        },
        {
            "chapter": 1,
            "verse": 13,
            "name": "Obadiah 1:13",
            "text": " Neque ingredieris portam populi mei  in die ruinæ eorum ;  neque despicies et tu in malis ejus  in die vastitatis illius.  Et non emitteris adversus exercitum ejus  in die vastitatis illius, "
        },
        {
            "chapter": 1,
            "verse": 14,
            "name": "Obadiah 1:14",
            "text": " neque stabis in exitibus  ut interficias eos qui fugerint,  et non concludes reliquos ejus  in die tribulationis. "
        },
        {
            "chapter": 1,
            "verse": 15,
            "name": "Obadiah 1:15",
            "text": " Quoniam juxta est dies Domini super omnes gentes :  sicut fecisti, fiet tibi ;  retributionem tuam convertet in caput tuum. "
        },
        {
            "chapter": 1,
            "verse": 16,
            "name": "Obadiah 1:16",
            "text": " Quomodo enim bibistis super montem sanctum meum,  bibent omnes gentes jugiter :  et bibent, et absorbebunt,  et erunt quasi non sint.  "
        },
        {
            "chapter": 1,
            "verse": 17,
            "name": "Obadiah 1:17",
            "text": " Et in monte Sion erit salvatio, et erit sanctus ;   et possidebit domus Jacob eos qui se possederant. "
        },
        {
            "chapter": 1,
            "verse": 18,
            "name": "Obadiah 1:18",
            "text": " Et erit domus Jacob ignis,  et domus Joseph flamma,  et domus Esau stipula :  et succendentur in eis, et devorabunt eos,  et non erunt reliquiæ domus Esau,  quia Dominus locutus est. "
        },
        {
            "chapter": 1,
            "verse": 19,
            "name": "Obadiah 1:19",
            "text": " Et hæreditabunt hi, qui ad austrum sunt, montem Esau,  et qui in campestribus, Philisthiim :  et possidebunt regionem Ephraim et regionem Samariæ,  et Benjamin possidebit Galaad. "
        },
        {
            "chapter": 1,
            "verse": 20,
            "name": "Obadiah 1:20",
            "text": " Et transmigratio exercitus hujus filiorum Israël,  omnia loca Chananæorum usque ad Sareptam :  et transmigratio Jerusalem, quæ in Bosphoro est,  possidebit civitates austri. "
        },
        {
            "chapter": 1,
            "verse": 21,
            "name": "Obadiah 1:21",
            "text": " Et ascendent salvatores in montem Sion judicare montem Esau,  et erit Domino regnum.    "
        }
    ]
}