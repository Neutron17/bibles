{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 38,
    "name": "Isaiah 38",
    "verses": [
        {
            "chapter": 38,
            "verse": 1,
            "name": "Isaiah 38:1",
            "text": "In diebus illis ægrotavit Ezechias usque ad mortem ; et introivit ad eum Isaias, filius Amos, propheta, et dixit ei : Hæc dicit Dominus : Dispone domui tuæ, quia morieris tu, et non vives. "
        },
        {
            "chapter": 38,
            "verse": 2,
            "name": "Isaiah 38:2",
            "text": "Et convertit Ezechias faciem suam ad parietem, et oravit ad Dominum, "
        },
        {
            "chapter": 38,
            "verse": 3,
            "name": "Isaiah 38:3",
            "text": "et dixit : Obsecro, Domine, memento, quæso, quomodo ambulaverim coram te in veritate et in corde perfecto, et quod bonum est in oculis tuis fecerim. Et flevit Ezechias fletu magno. "
        },
        {
            "chapter": 38,
            "verse": 4,
            "name": "Isaiah 38:4",
            "text": "Et factum est verbum Domini ad Isaiam, dicens : "
        },
        {
            "chapter": 38,
            "verse": 5,
            "name": "Isaiah 38:5",
            "text": "Vade, et dic Ezechiæ : Hæc dicit Dominus Deus David patris tui : Audivi orationem tuam, et vidi lacrimas tuas ; ecce ego adjiciam super dies tuos quindecim annos, "
        },
        {
            "chapter": 38,
            "verse": 6,
            "name": "Isaiah 38:6",
            "text": "et de manu regis Assyriorum eruam te, et civitatem istam, et protegam eam. "
        },
        {
            "chapter": 38,
            "verse": 7,
            "name": "Isaiah 38:7",
            "text": "Hoc autem tibi erit signum a Domino, quia faciet Dominus verbum hoc quod locutus est : "
        },
        {
            "chapter": 38,
            "verse": 8,
            "name": "Isaiah 38:8",
            "text": "ecce ego reverti faciam umbram linearum per quas descenderat in horologio Achaz in sole, retrorsum decem lineis. Et reversus est sol decem lineis per gradus quos descenderat.  "
        },
        {
            "chapter": 38,
            "verse": 9,
            "name": "Isaiah 38:9",
            "text": " Scriptura Ezechiæ, regis Juda, cum ægrotasset et convaluisset de infirmitate sua.  "
        },
        {
            "chapter": 38,
            "verse": 10,
            "name": "Isaiah 38:10",
            "text": "  Ego dixi in dimidio dierum meorum :  Vadam ad portas inferi ;  quæsivi residuum annorum meorum. "
        },
        {
            "chapter": 38,
            "verse": 11,
            "name": "Isaiah 38:11",
            "text": " Dixi : Non videbo Dominum Deum  in terra viventium ;  non aspiciam hominem ultra,  et habitatorem quietis. "
        },
        {
            "chapter": 38,
            "verse": 12,
            "name": "Isaiah 38:12",
            "text": " Generatio mea ablata est, et convoluta est a me,  quasi tabernaculum pastorum.  Præcisa est velut a texente vita mea ;  dum adhuc ordirer, succidit me :  de mane usque ad vesperam finies me. "
        },
        {
            "chapter": 38,
            "verse": 13,
            "name": "Isaiah 38:13",
            "text": " Sperabam usque ad mane ;  quasi leo, sic contrivit omnia ossa mea :  de mane usque ad vesperam finies me. "
        },
        {
            "chapter": 38,
            "verse": 14,
            "name": "Isaiah 38:14",
            "text": " Sicut pullus hirundinis, sic clamabo ;  meditabor ut columba.  Attenuati sunt oculi mei, suspicientes in excelsum.  Domine, vim patior : responde pro me. "
        },
        {
            "chapter": 38,
            "verse": 15,
            "name": "Isaiah 38:15",
            "text": " Quid dicam, aut quid respondebit mihi,  cum ipse fecerit ?  Recogitabo tibi omnes annos meos  in amaritudine animæ meæ. "
        },
        {
            "chapter": 38,
            "verse": 16,
            "name": "Isaiah 38:16",
            "text": " Domine, si sic vivitur,  et in talibus vita spiritus mei,  corripies me, et vivificabis me. "
        },
        {
            "chapter": 38,
            "verse": 17,
            "name": "Isaiah 38:17",
            "text": " Ecce in pace amaritudo mea amarissima.  Tu autem eruisti animam meam  ut non periret ;  projecisti post tergum tuum  omnia peccata mea. "
        },
        {
            "chapter": 38,
            "verse": 18,
            "name": "Isaiah 38:18",
            "text": " Quia non infernus confitebitur tibi,  neque mors laudabit te :  non exspectabunt qui descendunt in lacum  veritatem tuam. "
        },
        {
            "chapter": 38,
            "verse": 19,
            "name": "Isaiah 38:19",
            "text": " Vivens, vivens ipse confitebitur tibi,  sicut et ego hodie ;  pater filiis notam faciet  veritatem tuam. "
        },
        {
            "chapter": 38,
            "verse": 20,
            "name": "Isaiah 38:20",
            "text": " Domine, salvum me fac !  et psalmos nostros cantabimus  cunctis diebus vitæ nostræ  in domo Domini. "
        },
        {
            "chapter": 38,
            "verse": 21,
            "name": "Isaiah 38:21",
            "text": "Et jussit Isaias ut tollerent massam de ficis, et cataplasmarent super vulnus, et sanaretur. "
        },
        {
            "chapter": 38,
            "verse": 22,
            "name": "Isaiah 38:22",
            "text": "Et dixit Ezechias : Quod erit signum quia ascendam in domum Domini ?  "
        }
    ]
}