{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 60,
    "name": "Isaiah 60",
    "verses": [
        {
            "chapter": 60,
            "verse": 1,
            "name": "Isaiah 60:1",
            "text": "Surge, illuminare, Jerusalem, quia venit lumen tuum,  et gloria Domini super te orta est. "
        },
        {
            "chapter": 60,
            "verse": 2,
            "name": "Isaiah 60:2",
            "text": " Quia ecce tenebræ operient terram,  et caligo populos ;  super te autem orietur Dominus,  et gloria ejus in te videbitur. "
        },
        {
            "chapter": 60,
            "verse": 3,
            "name": "Isaiah 60:3",
            "text": " Et ambulabunt gentes in lumine tuo,  et reges in splendore ortus tui. "
        },
        {
            "chapter": 60,
            "verse": 4,
            "name": "Isaiah 60:4",
            "text": " Leva in circuitu oculos tuos, et vide :  omnes isti congregati sunt, venerunt tibi ;  filii tui de longe venient  et filiæ tuæ de latere surgent. "
        },
        {
            "chapter": 60,
            "verse": 5,
            "name": "Isaiah 60:5",
            "text": " Tunc videbis, et afflues ;  mirabitur et dilatabitur cor tuum :  quando conversa fuerit ad te multitudo maris ;  fortitudo gentium venerit tibi. "
        },
        {
            "chapter": 60,
            "verse": 6,
            "name": "Isaiah 60:6",
            "text": " Inundatio camelorum operiet te,  dromedarii Madian et Epha ;  omnes de Saba venient,  aurum et thus deferentes,  et laudem Domino annuntiantes. "
        },
        {
            "chapter": 60,
            "verse": 7,
            "name": "Isaiah 60:7",
            "text": " Omne pecus Cedar congregabitur tibi ;  arietes Nabaioth ministrabunt tibi :  offerentur super placabili altari meo,  et domum majestatis meæ glorificabo. "
        },
        {
            "chapter": 60,
            "verse": 8,
            "name": "Isaiah 60:8",
            "text": " Qui sunt isti qui ut nubes volant,  et quasi columbæ ad fenestras suas ? "
        },
        {
            "chapter": 60,
            "verse": 9,
            "name": "Isaiah 60:9",
            "text": " Me enim insulæ exspectant,  et naves maris in principio,  ut adducam filios tuos de longe ;  argentum eorum, et aurum eorum cum eis,  nomini Domini Dei tui,  et Sancto Israël, quia glorificavit te. "
        },
        {
            "chapter": 60,
            "verse": 10,
            "name": "Isaiah 60:10",
            "text": " Et ædificabunt filii peregrinorum muros tuos,  et reges eorum ministrabunt tibi ;  in indignatione enim mea percussi te,  et in reconciliatione mea misertus sum tui. "
        },
        {
            "chapter": 60,
            "verse": 11,
            "name": "Isaiah 60:11",
            "text": " Et aperientur portæ tuæ jugiter ;  die ac nocte non claudentur,  ut afferatur ad te fortitudo gentium,  et reges earum adducantur. "
        },
        {
            "chapter": 60,
            "verse": 12,
            "name": "Isaiah 60:12",
            "text": " Gens enim et regnum quod non servierit tibi peribit,  et gentes solitudine vastabuntur. "
        },
        {
            "chapter": 60,
            "verse": 13,
            "name": "Isaiah 60:13",
            "text": " Gloria Libani ad te veniet,  abies, et buxus, et pinus simul  ad ornandum locum sanctificationis meæ ;  et locum pedum meorum glorificabo. "
        },
        {
            "chapter": 60,
            "verse": 14,
            "name": "Isaiah 60:14",
            "text": " Et venient ad te curvi filii eorum qui humiliaverunt te,  et adorabunt vestigia pedum tuorum omnes qui detrahebant tibi :  et vocabunt te civitatem Domini,  Sion Sancti Israël. "
        },
        {
            "chapter": 60,
            "verse": 15,
            "name": "Isaiah 60:15",
            "text": " Pro eo quod fuisti derelicta  et odio habita,  et non erat qui per te transiret :  ponam te in superbiam sæculorum,  gaudium in generationem et generationem : "
        },
        {
            "chapter": 60,
            "verse": 16,
            "name": "Isaiah 60:16",
            "text": " et suges lac gentium,  et mamilla regum lactaberis ;  et scies quia ego Dominus salvans te,  et redemptor tuus, Fortis Jacob. "
        },
        {
            "chapter": 60,
            "verse": 17,
            "name": "Isaiah 60:17",
            "text": " Pro ære afferam aurum,  et pro ferro afferam argentum,  et pro lignis æs,  et pro lapidibus ferrum :  et ponam visitationem tuam pacem,  et præpositos tuos justitiam. "
        },
        {
            "chapter": 60,
            "verse": 18,
            "name": "Isaiah 60:18",
            "text": " Non audietur ultra iniquitas in terra tua ;  vastitas et contritio in terminis tuis :  et occupabit salus muros tuos,  et portas tuas laudatio. "
        },
        {
            "chapter": 60,
            "verse": 19,
            "name": "Isaiah 60:19",
            "text": " Non erit tibi amplius sol ad lucendum per diem,  nec splendor lunæ illuminabit te :  sed erit tibi Dominus in lucem sempiternam,  et Deus tuus in gloriam tuam. "
        },
        {
            "chapter": 60,
            "verse": 20,
            "name": "Isaiah 60:20",
            "text": " Non occidet ultra sol tuus,  et luna tua non minuetur,  quia erit tibi Dominus in lucem sempiternam,  et complebuntur dies luctus tui. "
        },
        {
            "chapter": 60,
            "verse": 21,
            "name": "Isaiah 60:21",
            "text": " Populus autem tuus omnes justi ;  in perpetuum hæreditabunt terram :  germen plantationis meæ,  opus manus meæ ad glorificandum. "
        },
        {
            "chapter": 60,
            "verse": 22,
            "name": "Isaiah 60:22",
            "text": " Minimus erit in mille,  et parvulus in gentem fortissimam.  Ego Dominus in tempore ejus  subito faciam istud.  "
        }
    ]
}