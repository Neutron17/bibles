{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 10,
    "name": "Isaiah 10",
    "verses": [
        {
            "chapter": 10,
            "verse": 1,
            "name": "Isaiah 10:1",
            "text": "Væ qui condunt leges iniquas,  et scribentes injustitiam scripserunt, "
        },
        {
            "chapter": 10,
            "verse": 2,
            "name": "Isaiah 10:2",
            "text": " ut opprimerent in judicio pauperes,  et vim facerent causæ humilium populi mei ;  ut essent viduæ præda eorum,  et pupillos diriperent. "
        },
        {
            "chapter": 10,
            "verse": 3,
            "name": "Isaiah 10:3",
            "text": " Quid facietis in die visitationis,  et calamitatis de longe venientis ?  ad cujus confugietis auxilium ?  et ubi derelinquetis gloriam vestram, "
        },
        {
            "chapter": 10,
            "verse": 4,
            "name": "Isaiah 10:4",
            "text": " ne incurvemini sub vinculo,  et cum interfectis cadatis ?  Super omnibus his non est aversus furor ejus,  sed adhuc manus ejus extenta. "
        },
        {
            "chapter": 10,
            "verse": 5,
            "name": "Isaiah 10:5",
            "text": " Væ Assur ! virga furoris mei et baculus ipse est ;  in manu eorum indignatio mea. "
        },
        {
            "chapter": 10,
            "verse": 6,
            "name": "Isaiah 10:6",
            "text": " Ad gentem fallacem mittam eum,  et contra populum furoris mei mandabo illi,  ut auferat spolia, et diripiat prædam,  et ponat illum in conculcationem quasi lutum platearum. "
        },
        {
            "chapter": 10,
            "verse": 7,
            "name": "Isaiah 10:7",
            "text": " Ipse autem non sic arbitrabitur,  et cor ejus non ita existimabit ;  sed ad conterendum erit cor ejus,  et ad internecionem gentium non paucarum. "
        },
        {
            "chapter": 10,
            "verse": 8,
            "name": "Isaiah 10:8",
            "text": " Dicet enim : "
        },
        {
            "chapter": 10,
            "verse": 9,
            "name": "Isaiah 10:9",
            "text": "Numquid non principes mei simul reges sunt ?  numquid non ut Charcamis, sic Calano ?  et ut Arphad, sic Emath ?  numquid non ut Damascus, sic Samaria ? "
        },
        {
            "chapter": 10,
            "verse": 10,
            "name": "Isaiah 10:10",
            "text": " Quomodo invenit manus mea regna idoli,  sic et simulacra eorum de Jerusalem et de Samaria. "
        },
        {
            "chapter": 10,
            "verse": 11,
            "name": "Isaiah 10:11",
            "text": " Numquid non sicut feci Samariæ et idolis ejus,  sic faciam Jerusalem et simulacris ejus ? "
        },
        {
            "chapter": 10,
            "verse": 12,
            "name": "Isaiah 10:12",
            "text": " Et erit, cum impleverit Dominus  cuncta opera sua  in monte Sion et in Jerusalem,  visitabo super fructum magnifici cordis regis Assur,  et super gloriam altitudinis oculorum ejus. "
        },
        {
            "chapter": 10,
            "verse": 13,
            "name": "Isaiah 10:13",
            "text": " Dixit enim : In fortitudine manus meæ feci,  et in sapientia mea intellexi ;  et abstuli terminos populorum,  et principes eorum deprædatus sum,  et detraxi quasi potens in sublimi residentes. "
        },
        {
            "chapter": 10,
            "verse": 14,
            "name": "Isaiah 10:14",
            "text": " Et invenit quasi nidum manus mea  fortitudinem populorum ;  et sicut colliguntur ova quæ derelicta sunt,  sic universam terram ego congregavi ;  et non fuit qui moveret pennam,  et aperiret os, et ganniret. "
        },
        {
            "chapter": 10,
            "verse": 15,
            "name": "Isaiah 10:15",
            "text": " Numquid gloriabitur securis contra eum qui secat in ea ?  aut exaltabitur serra contra eum a quo trahitur ?  Quomodo si elevetur virga contra elevantem se,  et exaltetur baculus, qui utique lignum est. "
        },
        {
            "chapter": 10,
            "verse": 16,
            "name": "Isaiah 10:16",
            "text": " Propter hoc mittet Dominator, Dominus exercituum,  in pinguibus ejus tenuitatem ;  et subtus gloriam ejus succensa ardebit  quasi combustio ignis. "
        },
        {
            "chapter": 10,
            "verse": 17,
            "name": "Isaiah 10:17",
            "text": " Et erit lumen Israël in igne,  et Sanctus ejus in flamma ;  et succendetur, et devorabitur  spina ejus et vepres in die una. "
        },
        {
            "chapter": 10,
            "verse": 18,
            "name": "Isaiah 10:18",
            "text": " Et gloria saltus ejus, et carmeli ejus,  ab anima usque ad carnem consumetur ;  et erit terrore profugus. "
        },
        {
            "chapter": 10,
            "verse": 19,
            "name": "Isaiah 10:19",
            "text": " Et reliquiæ ligni saltus ejus præ paucitate numerabuntur,  et puer scribet eos. "
        },
        {
            "chapter": 10,
            "verse": 20,
            "name": "Isaiah 10:20",
            "text": " Et erit in die illa :  non adjiciet residuum Israël,  et hi qui fugerint de domo Jacob,  inniti super eo qui percutit eos ;  sed innitetur super Dominum,  Sanctum Israël, in veritate. "
        },
        {
            "chapter": 10,
            "verse": 21,
            "name": "Isaiah 10:21",
            "text": " Reliquiæ convertentur ; reliquiæ, inquam, Jacob  ad Deum fortem. "
        },
        {
            "chapter": 10,
            "verse": 22,
            "name": "Isaiah 10:22",
            "text": " Si enim fuerit populus tuus, Israël, quasi arena maris,  reliquiæ convertentur ex eo ;  consummatio abbreviata  inundabit justitiam. "
        },
        {
            "chapter": 10,
            "verse": 23,
            "name": "Isaiah 10:23",
            "text": " Consummationem enim et abbreviationem  Dominus Deus exercituum faciet in medio omnis terræ. "
        },
        {
            "chapter": 10,
            "verse": 24,
            "name": "Isaiah 10:24",
            "text": " Propter hoc, hæc dicit Dominus Deus exercituum :  Noli timere, populus meus,  habitator Sion, ab Assur :  in virga percutiet te,  et baculum suum levabit super te,  in via Ægypti. "
        },
        {
            "chapter": 10,
            "verse": 25,
            "name": "Isaiah 10:25",
            "text": " Adhuc enim paululum modicumque,  et consummabitur indignatio  et furor meus super scelus eorum. "
        },
        {
            "chapter": 10,
            "verse": 26,
            "name": "Isaiah 10:26",
            "text": " Et suscitabit super eum Dominus exercituum flagellum,  juxta plagam Madian in petra Oreb :  et virgam suam super mare,  et levabit eam in via Ægypti. "
        },
        {
            "chapter": 10,
            "verse": 27,
            "name": "Isaiah 10:27",
            "text": " Et erit in die illa :  auferetur onus ejus de humero tuo  et jugum ejus de collo tuo,  et computrescet jugum a facie olei. "
        },
        {
            "chapter": 10,
            "verse": 28,
            "name": "Isaiah 10:28",
            "text": " Veniet in Ajath, transibit in Magron,  apud Machmas commendabit vasa sua. "
        },
        {
            "chapter": 10,
            "verse": 29,
            "name": "Isaiah 10:29",
            "text": " Transierunt cursim,  Gaba sedes nostra ;  obstupuit Rama,  Gabaath Saulis fugit. "
        },
        {
            "chapter": 10,
            "verse": 30,
            "name": "Isaiah 10:30",
            "text": " Hinni voce tua, filia Gallim,  attende Laisa, paupercula Anathoth. "
        },
        {
            "chapter": 10,
            "verse": 31,
            "name": "Isaiah 10:31",
            "text": " Migravit Medemena ;  habitatores Gabim, confortamini. "
        },
        {
            "chapter": 10,
            "verse": 32,
            "name": "Isaiah 10:32",
            "text": " Adhuc dies est ut in Nobe stetur ;  agitabit manum suam super montem filiæ Sion,  collem Jerusalem. "
        },
        {
            "chapter": 10,
            "verse": 33,
            "name": "Isaiah 10:33",
            "text": " Ecce Dominator, Dominus exercituum,  confringet lagunculam in terrore ;  et excelsi statura succidentur,  et sublimes humiliabuntur. "
        },
        {
            "chapter": 10,
            "verse": 34,
            "name": "Isaiah 10:34",
            "text": " Et subvertentur condensa saltus ferro ;  et Libanus cum excelsis cadet.  "
        }
    ]
}