{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 54,
    "name": "Isaiah 54",
    "verses": [
        {
            "chapter": 54,
            "verse": 1,
            "name": "Isaiah 54:1",
            "text": "Lauda, sterilis, quæ non paris ;  decanta laudem, et hinni, quæ non pariebas :  quoniam multi filii desertæ  magis quam ejus quæ habet virum, dicit Dominus. "
        },
        {
            "chapter": 54,
            "verse": 2,
            "name": "Isaiah 54:2",
            "text": " Dilata locum tentorii tui,  et pelles tabernaculorum tuorum extende :  ne parcas :  longos fac funiculos tuos,  et clavos tuos consolida. "
        },
        {
            "chapter": 54,
            "verse": 3,
            "name": "Isaiah 54:3",
            "text": " Ad dexteram enim et ad lævam penetrabis,  et semen tuum gentes hæreditabit,  et civitates desertas inhabitabit. "
        },
        {
            "chapter": 54,
            "verse": 4,
            "name": "Isaiah 54:4",
            "text": " Noli timere, quia non confunderis,  neque erubesces ; non enim te pudebit,  quia confusionis adolescentiæ tuæ oblivisceris,  et opprobrii viduitatis tuæ non recordaberis amplius. "
        },
        {
            "chapter": 54,
            "verse": 5,
            "name": "Isaiah 54:5",
            "text": " Quia dominabitur tui qui fecit te,  Dominus exercituum nomen ejus,  et redemptor tuus, Sanctus Israël :  Deus omnis terræ vocabitur. "
        },
        {
            "chapter": 54,
            "verse": 6,
            "name": "Isaiah 54:6",
            "text": " Quia ut mulierem derelictam et mœrentem spiritu  vocavit te Dominus,  et uxorem ab adolescentia abjectam,  dixit Deus tuus. "
        },
        {
            "chapter": 54,
            "verse": 7,
            "name": "Isaiah 54:7",
            "text": " Ad punctum in modico dereliqui te,  et in miserationibus magnis congregabo te. "
        },
        {
            "chapter": 54,
            "verse": 8,
            "name": "Isaiah 54:8",
            "text": " In momento indignationis abscondi  faciem meam parumper a te ;  et in misericordia sempiterna misertus sum tui,  dixit redemptor tuus, Dominus. "
        },
        {
            "chapter": 54,
            "verse": 9,
            "name": "Isaiah 54:9",
            "text": " Sicut in diebus Noë istud mihi est,  cui juravi ne inducerem aquas Noë ultra super terram ;  sic juravi ut non irascar tibi,  et non increpem te. "
        },
        {
            "chapter": 54,
            "verse": 10,
            "name": "Isaiah 54:10",
            "text": " Montes enim commovebuntur,  et colles contremiscent ;  misericordia autem mea non recedet a te,  et fœdus pacis meæ non movebitur,  dixit miserator tuus Dominus. "
        },
        {
            "chapter": 54,
            "verse": 11,
            "name": "Isaiah 54:11",
            "text": " Paupercula, tempestate convulsa absque ulla consolatione,  ecce ego sternam per ordinem lapides tuos,  et fundabo te in sapphiris : "
        },
        {
            "chapter": 54,
            "verse": 12,
            "name": "Isaiah 54:12",
            "text": " et ponam jaspidem propugnacula tua,  et portas tuas in lapides sculptos,  et omnes terminos tuos in lapides desiderabiles ; "
        },
        {
            "chapter": 54,
            "verse": 13,
            "name": "Isaiah 54:13",
            "text": " universos filios tuos doctos a Domino,  et multitudinem pacis filiis tuis. "
        },
        {
            "chapter": 54,
            "verse": 14,
            "name": "Isaiah 54:14",
            "text": " Et in justitia fundaberis :  recede procul a calumnia, quia non timebis,  et a pavore, quia non appropinquabit tibi. "
        },
        {
            "chapter": 54,
            "verse": 15,
            "name": "Isaiah 54:15",
            "text": " Ecce accola veniet qui non erat mecum,  advena quondam tuus adjungetur tibi. "
        },
        {
            "chapter": 54,
            "verse": 16,
            "name": "Isaiah 54:16",
            "text": " Ecce ego creavi fabrum  sufflantem in igne prunas,  et proferentem vas in opus suum ;  et ego creavi interfectorem ad disperdendum. "
        },
        {
            "chapter": 54,
            "verse": 17,
            "name": "Isaiah 54:17",
            "text": " Omne vas quod fictum est contra te, non dirigetur,  et omnem linguam resistentem tibi in judicio, judicabis.  Hæc est hæreditas servorum Domini,  et justitia eorum apud me, dicit Dominus.  "
        }
    ]
}