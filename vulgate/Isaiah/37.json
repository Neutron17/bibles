{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 37,
    "name": "Isaiah 37",
    "verses": [
        {
            "chapter": 37,
            "verse": 1,
            "name": "Isaiah 37:1",
            "text": "Et factum est, cum audisset rex Ezechias, scidit vestimenta sua, et obvolutus est sacco, et intravit in domum Domini. "
        },
        {
            "chapter": 37,
            "verse": 2,
            "name": "Isaiah 37:2",
            "text": "Et misit Eliacim, qui erat super domum, et Sobnam scribam, et seniores de sacerdotibus, opertos saccis, ad Isaiam, filium Amos, prophetam, "
        },
        {
            "chapter": 37,
            "verse": 3,
            "name": "Isaiah 37:3",
            "text": "et dixerunt ad eum : Hæc dicit Ezechias : Dies tribulationis, et correptionis, et blasphemiæ, dies hæc ; quia venerunt filii usque ad partum, et virtus non est pariendi. "
        },
        {
            "chapter": 37,
            "verse": 4,
            "name": "Isaiah 37:4",
            "text": "Si quomodo audiat Dominus Deus tuus verba Rabsacis, quem misit rex Assyriorum dominus suus ad blasphemandum Deum viventem et exprobrandum sermonibus quos audivit Dominus Deus tuus : leva ergo orationem pro reliquiis quæ repertæ sunt. "
        },
        {
            "chapter": 37,
            "verse": 5,
            "name": "Isaiah 37:5",
            "text": "Et venerunt servi regis Ezechiæ ad Isaiam. "
        },
        {
            "chapter": 37,
            "verse": 6,
            "name": "Isaiah 37:6",
            "text": "Et dixit ad eos Isaias : Hæc dicetis domino vestro : Hæc dicit Dominus : Ne timeas a facie verborum quæ audisti, quibus blasphemaverunt pueri regis Assyriorum me. "
        },
        {
            "chapter": 37,
            "verse": 7,
            "name": "Isaiah 37:7",
            "text": "Ecce ego dabo ei spiritum, et audiet nuntium, et revertetur ad terram suam, et corruere eum faciam gladio in terra sua.  "
        },
        {
            "chapter": 37,
            "verse": 8,
            "name": "Isaiah 37:8",
            "text": " Reversus est autem Rabsaces, et invenit regem Assyriorum præliantem adversus Lobnam : audierat enim quia profectus esset de Lachis. "
        },
        {
            "chapter": 37,
            "verse": 9,
            "name": "Isaiah 37:9",
            "text": "Et audivit de Tharaca rege Æthiopiæ, dicentes : Egressus est ut pugnet contra te. Quod cum audisset, misit nuntios ad Ezechiam, dicens : "
        },
        {
            "chapter": 37,
            "verse": 10,
            "name": "Isaiah 37:10",
            "text": "Hæc dicetis Ezechiæ regi Judæ, loquentes : Non te decipiat Deus tuus in quo tu confidis, dicens : Non dabitur Jerusalem in manu regis Assyriorum. "
        },
        {
            "chapter": 37,
            "verse": 11,
            "name": "Isaiah 37:11",
            "text": "Ecce tu audisti omnia quæ fecerunt reges Assyriorum omnibus terris, quas subverterunt : et tu poteris liberari ? "
        },
        {
            "chapter": 37,
            "verse": 12,
            "name": "Isaiah 37:12",
            "text": "Numquid eruerunt eos dii gentium quos subverterunt patres mei, Gozam, et Haram, et Reseph, et filios Eden qui erant in Thalassar ? "
        },
        {
            "chapter": 37,
            "verse": 13,
            "name": "Isaiah 37:13",
            "text": "Ubi est rex Emath, et rex Arphad, et rex urbis Sepharvaim, Ana, et Ava ?  "
        },
        {
            "chapter": 37,
            "verse": 14,
            "name": "Isaiah 37:14",
            "text": " Et tulit Ezechias libros de manu nuntiorum, et legit eos, et ascendit in domum Domini, et expandit eos Ezechias coram Domino : "
        },
        {
            "chapter": 37,
            "verse": 15,
            "name": "Isaiah 37:15",
            "text": "et oravit Ezechias ad Dominum, dicens : "
        },
        {
            "chapter": 37,
            "verse": 16,
            "name": "Isaiah 37:16",
            "text": "Domine exercituum, Deus Israël, qui sedes super cherubim, tu es Deus solus omnium regnorum terræ : tu fecisti cælum et terram. "
        },
        {
            "chapter": 37,
            "verse": 17,
            "name": "Isaiah 37:17",
            "text": "Inclina, Domine, aurem tuam, et audi ; aperi, Domine, oculos tuos, et vide : et audi omnia verba Sennacherib, quæ misit ad blasphemandum Deum viventem. "
        },
        {
            "chapter": 37,
            "verse": 18,
            "name": "Isaiah 37:18",
            "text": "Vere enim, Domine, desertas fecerunt reges Assyriorum terras, et regiones earum, "
        },
        {
            "chapter": 37,
            "verse": 19,
            "name": "Isaiah 37:19",
            "text": "et dederunt deos earum igni : non enim erant dii, sed opera manuum hominum, lignum et lapis, et comminuerunt eos. "
        },
        {
            "chapter": 37,
            "verse": 20,
            "name": "Isaiah 37:20",
            "text": "Et nunc, Domine Deus noster, salva nos de manu ejus, et cognoscant omnia regna terræ quia tu es Dominus solus. "
        },
        {
            "chapter": 37,
            "verse": 21,
            "name": "Isaiah 37:21",
            "text": "Et misit Isaias, filius Amos, ad Ezechiam, dicens : Hæc dicit Dominus Deus Israël : Pro quibus rogasti me de Sennacherib, rege Assyriorum, "
        },
        {
            "chapter": 37,
            "verse": 22,
            "name": "Isaiah 37:22",
            "text": "hoc est verbum quod locutus est Dominus super eum :   Despexit te et subsannavit te,  virgo filia Sion ;  post te caput movit,  filia Jerusalem. "
        },
        {
            "chapter": 37,
            "verse": 23,
            "name": "Isaiah 37:23",
            "text": " Cui exprobrasti ? et quem blasphemasti ?  et super quem exaltasti vocem,  et levasti altitudinem oculorum tuorum ?  ad Sanctum Israël. "
        },
        {
            "chapter": 37,
            "verse": 24,
            "name": "Isaiah 37:24",
            "text": " In manu servorum tuorum exprobrasti Domino,  et dixisti : In multitudine quadrigarum mearum  ego ascendi altitudinem montium juga Libani ;  et succidam excelsa cedrorum ejus,  et electas abietes illius,  et introibo altitudinem summitatis ejus,  saltum Carmeli ejus. "
        },
        {
            "chapter": 37,
            "verse": 25,
            "name": "Isaiah 37:25",
            "text": " Ego fodi, et bibi aquam,  et exsiccavi vestigio pedis mei  omnes rivos aggerum. "
        },
        {
            "chapter": 37,
            "verse": 26,
            "name": "Isaiah 37:26",
            "text": " Numquid non audisti quæ olim fecerim ei ?  Ex diebus antiquis ego plasmavi illud ;  et nunc adduxi,  et factum est in eradicationem collium compugnantium,  et civitatum munitarum. "
        },
        {
            "chapter": 37,
            "verse": 27,
            "name": "Isaiah 37:27",
            "text": " Habitatores earum breviata manu  contremuerunt, et confusi sunt.  Facti sunt sicut fœnum agri,  et gramen pascuæ,  et herba tectorum,  quæ exaruit antequam maturesceret. "
        },
        {
            "chapter": 37,
            "verse": 28,
            "name": "Isaiah 37:28",
            "text": " Habitationem tuam, et egressum tuum,  et introitum tuum cognovi,  et insaniam tuam contra me. "
        },
        {
            "chapter": 37,
            "verse": 29,
            "name": "Isaiah 37:29",
            "text": " Cum fureres adversum me,  superbia tua ascendit in aures meas.  Ponam ergo circulum in naribus tuis,  et frenum in labiis tuis,  et reducam te in viam  per quem venisti.  "
        },
        {
            "chapter": 37,
            "verse": 30,
            "name": "Isaiah 37:30",
            "text": " Tibi autem hoc erit signum : comede hoc anno quæ sponte nascuntur, et in anno secundo pomis vescere ; in anno autem tertio seminate et metite, et plantate vineas, et comedite fructum earum. "
        },
        {
            "chapter": 37,
            "verse": 31,
            "name": "Isaiah 37:31",
            "text": "Et mittet id quod salvatum fuerit de domo Juda, et quod reliquum est, radicem deorsum, et faciet fructum sursum : "
        },
        {
            "chapter": 37,
            "verse": 32,
            "name": "Isaiah 37:32",
            "text": "quia de Jerusalem exibunt reliquiæ, et salvatio de monte Sion : zelus Domini exercituum faciet istud. "
        },
        {
            "chapter": 37,
            "verse": 33,
            "name": "Isaiah 37:33",
            "text": "Propterea hæc dicit Dominus de rege Assyriorum :   Non intrabit civitatem hanc,  et non jaciet ibi sagittam,  et non occupabit eam clypeus,  et non mittet in circuitu ejus aggerem. "
        },
        {
            "chapter": 37,
            "verse": 34,
            "name": "Isaiah 37:34",
            "text": " In via qua venit, per eam revertetur,  et civitatem hanc non ingredietur, dicit Dominus. "
        },
        {
            "chapter": 37,
            "verse": 35,
            "name": "Isaiah 37:35",
            "text": " Et protegam civitatem istam, ut salvem eam  propter me, et propter David, servum meum. "
        },
        {
            "chapter": 37,
            "verse": 36,
            "name": "Isaiah 37:36",
            "text": "Egressus est autem angelus Domini, et percussit in castris Assyriorum centum octoginta quinque millia. Et surrexerunt mane, et ecce omnes cadavera mortuorum. "
        },
        {
            "chapter": 37,
            "verse": 37,
            "name": "Isaiah 37:37",
            "text": "Et egressus est, et abiit, et reversus est Sennacherib, rex Assyriorum, et habitavit in Ninive. "
        },
        {
            "chapter": 37,
            "verse": 38,
            "name": "Isaiah 37:38",
            "text": "Et factum est, cum adoraret in templo Nesroch deum suum, Adramelech et Sarasar, filii ejus, percusserunt eum gladio, fugeruntque in terram Ararat ; et regnavit Asarhaddon, filius ejus, pro eo.  "
        }
    ]
}