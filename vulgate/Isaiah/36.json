{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 36,
    "name": "Isaiah 36",
    "verses": [
        {
            "chapter": 36,
            "verse": 1,
            "name": "Isaiah 36:1",
            "text": "Et factum est in quartodecimo anno regis Ezechiæ, ascendit Sennacherib, rex Assyriorum, super omnes civitates Juda munitas, et cepit eas. "
        },
        {
            "chapter": 36,
            "verse": 2,
            "name": "Isaiah 36:2",
            "text": "Et misit rex Assyriorum Rabsacen de Lachis in Jerusalem, ad regem Ezechiam in manu gravi : et stetit in aquæductu piscinæ superioris in via Agri fullonis. "
        },
        {
            "chapter": 36,
            "verse": 3,
            "name": "Isaiah 36:3",
            "text": "Et egressus est ad eum Eliacim, filius Helciæ, qui erat super domum, et Sobna scriba, et Joahe filius Asaph, a commentariis. "
        },
        {
            "chapter": 36,
            "verse": 4,
            "name": "Isaiah 36:4",
            "text": "Et dixit ad eos Rabsaces : Dicite Ezechiæ : Hæc dicit rex magnus, rex Assyriorum : Quæ est ista fiducia qua confidis ? "
        },
        {
            "chapter": 36,
            "verse": 5,
            "name": "Isaiah 36:5",
            "text": "aut quo consilio vel fortitudine rebellare disponis ? super quem habes fiduciam, quia recessisti a me ? "
        },
        {
            "chapter": 36,
            "verse": 6,
            "name": "Isaiah 36:6",
            "text": "Ecce confidis super baculum arundineum confractum istum, super Ægyptum ; cui si innixus fuerit homo, intrabit in manum ejus, et perforabit eam : sic Pharao, rex Ægypti, omnibus qui confidunt in eo. "
        },
        {
            "chapter": 36,
            "verse": 7,
            "name": "Isaiah 36:7",
            "text": "Quod si responderis mihi : In Domino Deo nostro confidimus ; nonne ipse est cujus abstulit Ezechias excelsa et altaria, et dixit Judæ et Jerusalem : Coram altari isto adorabitis ? "
        },
        {
            "chapter": 36,
            "verse": 8,
            "name": "Isaiah 36:8",
            "text": "Et nunc trade te domino meo, regi Assyriorum, et dabo tibi duo millia equorum, nec poteris ex te præbere ascensores eorum : "
        },
        {
            "chapter": 36,
            "verse": 9,
            "name": "Isaiah 36:9",
            "text": "et quomodo sustinebis faciem judicis unius loci ex servis domini mei minoribus ? Quod si confidis in Ægypto, in quadrigis et in equitibus, "
        },
        {
            "chapter": 36,
            "verse": 10,
            "name": "Isaiah 36:10",
            "text": "et nunc numquid sine Domino ascendi ad terram istam, ut disperderem eam ? Dominus dixit ad me : Ascende super terram istam, et disperde eam.  "
        },
        {
            "chapter": 36,
            "verse": 11,
            "name": "Isaiah 36:11",
            "text": " Et dixit Eliacim, et Sobna, et Joahe, ad Rabsacen : Loquere ad servos tuos syra lingua ; intelligimus enim ; ne loquaris ad nos judaice in auribus populi qui est super murum. "
        },
        {
            "chapter": 36,
            "verse": 12,
            "name": "Isaiah 36:12",
            "text": "Et dixit ad eos Rabsaces : Numquid ad dominum tuum et ad te misit me dominus meus, ut loquerer omnia verba ista ? et non potius ad viros qui sedent in muro, ut comedant stercora sua, et bibant urinam pedum suorum vobiscum ? "
        },
        {
            "chapter": 36,
            "verse": 13,
            "name": "Isaiah 36:13",
            "text": "Et stetit Rabsaces, et clamavit voce magna judaice, et dixit : Audite verba regis magni, regis Assyriorum ! "
        },
        {
            "chapter": 36,
            "verse": 14,
            "name": "Isaiah 36:14",
            "text": "Hæc dicit rex : Non seducat vos Ezechias, quia non poterit eruere vos. "
        },
        {
            "chapter": 36,
            "verse": 15,
            "name": "Isaiah 36:15",
            "text": "Et non vobis tribuat fiduciam Ezechias super Domino, dicens : Eruens liberabit nos Dominus : non dabitur civitas ista in manu regis Assyriorum. "
        },
        {
            "chapter": 36,
            "verse": 16,
            "name": "Isaiah 36:16",
            "text": "Nolite audire Ezechiam ; hæc enim dicit rex Assyriorum : Facite mecum benedictionem, et egredimini ad me, et comedite unusquisque vineam suam, et unusquisque ficum suam, et bibite unusquisque aquam cisternæ suæ, "
        },
        {
            "chapter": 36,
            "verse": 17,
            "name": "Isaiah 36:17",
            "text": "donec veniam, et tollam vos ad terram quæ est ut terra vestra, terram frumenti et vini, terram panum et vinearum. "
        },
        {
            "chapter": 36,
            "verse": 18,
            "name": "Isaiah 36:18",
            "text": "Nec conturbet vos Ezechias, dicens : Dominus liberabit nos. Numquid liberaverunt dii gentium unusquisque terram suam de manu regis Assyriorum ? "
        },
        {
            "chapter": 36,
            "verse": 19,
            "name": "Isaiah 36:19",
            "text": "Ubi est deus Emath et Arphad ? ubi est deus Sepharvaim ? numquid liberaverunt Samariam de manu mea ? "
        },
        {
            "chapter": 36,
            "verse": 20,
            "name": "Isaiah 36:20",
            "text": "Quis est ex omnibus diis terrarum istarum qui eruerit terram suam de manu mea, ut eruat Dominus Jerusalem de manu mea ? "
        },
        {
            "chapter": 36,
            "verse": 21,
            "name": "Isaiah 36:21",
            "text": "Et siluerunt, et non responderunt ei verbum. Mandaverat enim rex, dicens : Ne respondeatis ei. "
        },
        {
            "chapter": 36,
            "verse": 22,
            "name": "Isaiah 36:22",
            "text": "Et ingressus est Eliacim, filius Helciæ, qui erat super domum, et Sobna scriba, et Joahe filius Asaph, a commentariis, ad Ezechiam, scissis vestibus, et nuntiaverunt ei verba Rabsacis.   "
        }
    ]
}