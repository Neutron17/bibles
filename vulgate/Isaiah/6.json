{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 6,
    "name": "Isaiah 6",
    "verses": [
        {
            "chapter": 6,
            "verse": 1,
            "name": "Isaiah 6:1",
            "text": "In anno quo mortuus est rex Ozias, vidi Dominum sedentem super solium excelsum et elevatum ; et ea quæ sub ipso erant replebant templum. "
        },
        {
            "chapter": 6,
            "verse": 2,
            "name": "Isaiah 6:2",
            "text": "Seraphim stabant super illud : sex alæ uni, et sex alæ alteri ; duabus velabant faciem ejus, et duabus velabant pedes ejus, et duabus volabant. "
        },
        {
            "chapter": 6,
            "verse": 3,
            "name": "Isaiah 6:3",
            "text": "Et clamabant alter ad alterum, et dicebant :   Sanctus, sanctus, sanctus Dominus, Deus exercituum ;  plena est omnis terra gloria ejus. "
        },
        {
            "chapter": 6,
            "verse": 4,
            "name": "Isaiah 6:4",
            "text": "Et commota sunt superliminaria cardinum a voce clamantis, et domus repleta est fumo. "
        },
        {
            "chapter": 6,
            "verse": 5,
            "name": "Isaiah 6:5",
            "text": "Et dixi :  Væ mihi, quia tacui,  quia vir pollutus labiis ego sum,  et in medio populi polluta labia habentis ego habito,  et regem Dominum exercituum vidi oculis meis. "
        },
        {
            "chapter": 6,
            "verse": 6,
            "name": "Isaiah 6:6",
            "text": "Et volavit ad me unus de seraphim, et in manu ejus calculus, quem forcipe tulerat de altari, "
        },
        {
            "chapter": 6,
            "verse": 7,
            "name": "Isaiah 6:7",
            "text": "et tetigit os meum, et dixit :  Ecce tetigit hoc labia tua,  et auferetur iniquitas tua, et peccatum tuum mundabitur. "
        },
        {
            "chapter": 6,
            "verse": 8,
            "name": "Isaiah 6:8",
            "text": "Et audivi vocem Domini dicentis :  Quem mittam ?  et quis ibit nobis ? Et dixi :  Ecce ego, mitte me. "
        },
        {
            "chapter": 6,
            "verse": 9,
            "name": "Isaiah 6:9",
            "text": "Et dixit :  Vade, et dices populo huic :  Audite audientes, et nolite intelligere ;  et videte visionem, et nolite cognoscere. "
        },
        {
            "chapter": 6,
            "verse": 10,
            "name": "Isaiah 6:10",
            "text": " Excæca cor populi hujus,  et aures ejus aggrava,  et oculos ejus claude :  ne forte videat oculis suis,  et auribus suis audiat,  et corde suo intelligat,  et convertatur, et sanem eum. "
        },
        {
            "chapter": 6,
            "verse": 11,
            "name": "Isaiah 6:11",
            "text": "Et dixi :  Usquequo, Domine ? Et dixit :  Donec desolentur civitates absque habitatore,  et domus sine homine,  et terra relinquetur deserta. "
        },
        {
            "chapter": 6,
            "verse": 12,
            "name": "Isaiah 6:12",
            "text": " Et longe faciet Dominus homines,  et multiplicabitur quæ derelicta fuerat in medio terræ. "
        },
        {
            "chapter": 6,
            "verse": 13,
            "name": "Isaiah 6:13",
            "text": " Et adhuc in ea decimatio,  et convertetur, et erit in ostensionem  sicut terebinthus, et sicut quercus quæ expandit ramos suos ;  semen sanctum erit id quod steterit in ea.  "
        }
    ]
}