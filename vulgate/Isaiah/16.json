{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 16,
    "name": "Isaiah 16",
    "verses": [
        {
            "chapter": 16,
            "verse": 1,
            "name": "Isaiah 16:1",
            "text": "Emitte agnum, Domine, dominatorem terræ,  de petra deserti  ad montem filiæ Sion. "
        },
        {
            "chapter": 16,
            "verse": 2,
            "name": "Isaiah 16:2",
            "text": " Et erit : sicut avis fugiens,  et pulli de nido avolantes,  sic erunt filiæ Moab  in transcensu Arnon. "
        },
        {
            "chapter": 16,
            "verse": 3,
            "name": "Isaiah 16:3",
            "text": " Ini consilium,  coge concilium ;  pone quasi noctem umbram tuam  in meridie ;  absconde fugientes, et vagos ne prodas. "
        },
        {
            "chapter": 16,
            "verse": 4,
            "name": "Isaiah 16:4",
            "text": " Habitabunt apud te profugi mei ;  Moab, esto latibulum eorum a facie vastatoris :  finitus est enim pulvis, consummatus est miser,  defecit qui conculcabat terram. "
        },
        {
            "chapter": 16,
            "verse": 5,
            "name": "Isaiah 16:5",
            "text": " Et præparabitur in misericordia solium,  et sedebit super illud in veritate  in tabernaculo David,  judicans et quærens judicium,  et velociter reddens quod justum est. "
        },
        {
            "chapter": 16,
            "verse": 6,
            "name": "Isaiah 16:6",
            "text": " Audivimus superbiam Moab :  superbus est valde ;  superbia ejus, et arrogantia ejus, et indignatio ejus  plus quam fortitudo ejus. "
        },
        {
            "chapter": 16,
            "verse": 7,
            "name": "Isaiah 16:7",
            "text": " Idcirco ululabit Moab ad Moab ;  universus ululabit :  his qui lætantur super muros cocti lateris,  loquimini plagas suas. "
        },
        {
            "chapter": 16,
            "verse": 8,
            "name": "Isaiah 16:8",
            "text": " Quoniam suburbana Hesebon deserta sunt,  et vineam Sabama  domini gentium exciderunt :  flagella ejus usque ad Jazer pervenerunt,  erraverunt in deserto ;  propagines ejus relictæ sunt,  transierunt mare. "
        },
        {
            "chapter": 16,
            "verse": 9,
            "name": "Isaiah 16:9",
            "text": " Super hoc plorabo in fletu Jazer  vineam Sabama ;  inebriabo de lacrima mea,  Hesebon et Eleale,  quoniam super vindemiam tuam et super messem tuam  vox calcantium irruit. "
        },
        {
            "chapter": 16,
            "verse": 10,
            "name": "Isaiah 16:10",
            "text": " Et auferetur lætitia et exsultatio de Carmelo,  et in vineis non exsultabit neque jubilabit.  Vinum in torculari non calcabit qui calcare consueverat ;  vocem calcantium abstuli. "
        },
        {
            "chapter": 16,
            "verse": 11,
            "name": "Isaiah 16:11",
            "text": " Super hoc venter meus ad Moab  quasi cithara sonabit,  et viscera mea ad murum cocti lateris. "
        },
        {
            "chapter": 16,
            "verse": 12,
            "name": "Isaiah 16:12",
            "text": " Et erit : cum apparuerit quod laboravit Moab  super excelsis suis,  ingredietur ad sancta sua ut obsecret,  et non valebit. "
        },
        {
            "chapter": 16,
            "verse": 13,
            "name": "Isaiah 16:13",
            "text": "Hoc verbum quod locutus est Dominus ad Moab ex tunc. "
        },
        {
            "chapter": 16,
            "verse": 14,
            "name": "Isaiah 16:14",
            "text": "Et nunc locutus est Dominus, dicens : In tribus annis, quasi anni mercenarii, auferetur gloria Moab super omni populo multo, et relinquetur parvus et modicus, nequaquam multus.  "
        }
    ]
}