{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 17,
    "name": "Isaiah 17",
    "verses": [
        {
            "chapter": 17,
            "verse": 1,
            "name": "Isaiah 17:1",
            "text": "Onus Damasci.   Ecce Damascus desinet esse civitas,  et erit sicut acervus lapidum in ruina. "
        },
        {
            "chapter": 17,
            "verse": 2,
            "name": "Isaiah 17:2",
            "text": " Derelictæ civitates Aroër  gregibus erunt,  et requiescent ibi, et non erit qui exterreat. "
        },
        {
            "chapter": 17,
            "verse": 3,
            "name": "Isaiah 17:3",
            "text": " Et cessabit adjutorium ab Ephraim,  et regnum a Damasco ;  et reliquiæ Syriæ  sicut gloria filiorum Israël erunt,  dicit Dominus exercituum. "
        },
        {
            "chapter": 17,
            "verse": 4,
            "name": "Isaiah 17:4",
            "text": " Et erit in die illa :  attenuabitur gloria Jacob,  et pinguedo carnis ejus marcescet. "
        },
        {
            "chapter": 17,
            "verse": 5,
            "name": "Isaiah 17:5",
            "text": " Et erit sicut congregans in messe quod restiterit,  et brachium ejus spicas leget ;  et erit sicut quærens spicas  in valle Raphaim. "
        },
        {
            "chapter": 17,
            "verse": 6,
            "name": "Isaiah 17:6",
            "text": " Et relinquetur in eo sicut racemus et sicut excussio oleæ  duarum vel trium olivarum in summitate rami,  sive quatuor aut quinque in cacuminibus ejus fructus ejus,  dicit Dominus Deus Israël. "
        },
        {
            "chapter": 17,
            "verse": 7,
            "name": "Isaiah 17:7",
            "text": " In die illa inclinabitur homo ad  factorem suum,  et oculi ejus ad Sanctum Israël respicient ; "
        },
        {
            "chapter": 17,
            "verse": 8,
            "name": "Isaiah 17:8",
            "text": " et non inclinabitur ad altaria quæ fecerunt manus ejus ;  et quæ operati sunt digiti ejus non respiciet  lucos et delubra. "
        },
        {
            "chapter": 17,
            "verse": 9,
            "name": "Isaiah 17:9",
            "text": " In die illa erunt civitates fortitudinis ejus  derelictæ sicut aratra, et segetes  quæ derelictæ sunt a facie filiorum Israël ;  et eris deserta. "
        },
        {
            "chapter": 17,
            "verse": 10,
            "name": "Isaiah 17:10",
            "text": " Quia oblitus es Dei salvatoris tui,  et fortis adjutoris tui non es recordata :  propterea plantabis plantationem fidelem,  et germen alienum seminabis ; "
        },
        {
            "chapter": 17,
            "verse": 11,
            "name": "Isaiah 17:11",
            "text": " in die plantationis tuæ labrusca,  et mane semen tuum florebit ;  ablata est messis in die hæreditatis,  et dolebit graviter. "
        },
        {
            "chapter": 17,
            "verse": 12,
            "name": "Isaiah 17:12",
            "text": " Væ multitudini populorum multorum,  ut multitudo maris sonantis ;  et tumultus turbarum,  sicut sonitus aquarum multarum. "
        },
        {
            "chapter": 17,
            "verse": 13,
            "name": "Isaiah 17:13",
            "text": " Sonabunt populi sicut sonitus aquarum inundantium,  et increpabit eum, et fugiet procul ;  et rapietur sicut pulvis montium a facie venti,  et sicut turbo coram tempestate. "
        },
        {
            "chapter": 17,
            "verse": 14,
            "name": "Isaiah 17:14",
            "text": " In tempore vespere, et ecce turbatio ;  in matutino, et non subsistet.  Hæc est pars eorum qui vastaverunt nos,  et sors diripientium nos.  "
        }
    ]
}