{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 23,
    "name": "Isaiah 23",
    "verses": [
        {
            "chapter": 23,
            "verse": 1,
            "name": "Isaiah 23:1",
            "text": "Onus Tyri.   Ululate, naves maris,  quia vastata est domus  unde venire consueverant :  de terra Cethim  revelatum est eis. "
        },
        {
            "chapter": 23,
            "verse": 2,
            "name": "Isaiah 23:2",
            "text": " Tacete, qui habitatis in insula ;  negotiatores Sidonis, transfretantes mare, repleverunt te. "
        },
        {
            "chapter": 23,
            "verse": 3,
            "name": "Isaiah 23:3",
            "text": " In aquis multis semen Nili ;  messis fluminis fruges ejus :  et facta est negotiatio gentium. "
        },
        {
            "chapter": 23,
            "verse": 4,
            "name": "Isaiah 23:4",
            "text": " Erubesce, Sidon ; ait enim mare,  fortitudo maris, dicens :  Non parturivi, et non peperi,  et non enutrivi juvenes,  nec ad incrementum perduxi virgines. "
        },
        {
            "chapter": 23,
            "verse": 5,
            "name": "Isaiah 23:5",
            "text": " Cum auditum fuerit in Ægypto,  dolebunt cum audierint de Tiro. "
        },
        {
            "chapter": 23,
            "verse": 6,
            "name": "Isaiah 23:6",
            "text": " Transite maria, ululate,  qui habitatis in insula ! "
        },
        {
            "chapter": 23,
            "verse": 7,
            "name": "Isaiah 23:7",
            "text": " Numquid non vestra hæc est, quæ gloriabatur  a diebus pristinis in antiquitate sua ?  Ducent eam pedes sui  longe ad peregrinandum. "
        },
        {
            "chapter": 23,
            "verse": 8,
            "name": "Isaiah 23:8",
            "text": " Quis cogitavit hoc  super Tyrum quondam coronatam,  cujus negotiatores principes,  institores ejus inclyti terræ ? "
        },
        {
            "chapter": 23,
            "verse": 9,
            "name": "Isaiah 23:9",
            "text": " Dominus exercituum cogitavit hoc,  ut detraheret superbiam omnis gloriæ,  et ad ignominiam deduceret universos inclytos terræ. "
        },
        {
            "chapter": 23,
            "verse": 10,
            "name": "Isaiah 23:10",
            "text": " Transi terram tuam quasi flumen, filia maris !  non est cingulum ultra tibi. "
        },
        {
            "chapter": 23,
            "verse": 11,
            "name": "Isaiah 23:11",
            "text": " Manum suam extendit super mare ;  conturbavit regna.  Dominus mandavit adversus Chanaan,  ut contereret fortes ejus ; "
        },
        {
            "chapter": 23,
            "verse": 12,
            "name": "Isaiah 23:12",
            "text": " et dixit : Non adjicies ultra ut glorieris,  calumniam sustinens virgo filia Sidonis :  in Cethim consurgens transfreta :  ibi quoque non erit requies tibi. "
        },
        {
            "chapter": 23,
            "verse": 13,
            "name": "Isaiah 23:13",
            "text": " Ecce terra Chaldæorum, talis populus non fuit :  Assur fundavit eam ;  in captivitatem traduxerunt robustos ejus,  suffoderunt domos ejus,  posuerunt eam in ruinam. "
        },
        {
            "chapter": 23,
            "verse": 14,
            "name": "Isaiah 23:14",
            "text": " Ululate, naves maris,  quia devastata est fortitudo vestra. "
        },
        {
            "chapter": 23,
            "verse": 15,
            "name": "Isaiah 23:15",
            "text": "Et erit in die illa : in oblivione eris, o Tyre ! septuaginta annis, sicut dies regis unius ; post septuaginta autem annos erit Tyro quasi canticum meretricis : "
        },
        {
            "chapter": 23,
            "verse": 16,
            "name": "Isaiah 23:16",
            "text": " Sume citharam, circui civitatem,  meretrix oblivioni tradita :  bene cane, frequenta canticum,  ut memoria tui sit. "
        },
        {
            "chapter": 23,
            "verse": 17,
            "name": "Isaiah 23:17",
            "text": " Et erit post septuaginta annos :  visitabit Dominus Tyrum,  et reducet eam ad mercedes suas,  et rursum fornicabitur cum universis regnis terræ  super faciem terræ ; "
        },
        {
            "chapter": 23,
            "verse": 18,
            "name": "Isaiah 23:18",
            "text": " et erunt negotiationes ejus et mercedes ejus sanctificatæ Domino :  non condentur neque reponentur,  quia his qui habitaverint coram Domino erit negotiatio ejus,  ut manducent in saturitatem, et vestiantur usque ad vetustatem.  "
        }
    ]
}