{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 51,
    "name": "Isaiah 51",
    "verses": [
        {
            "chapter": 51,
            "verse": 1,
            "name": "Isaiah 51:1",
            "text": "Audite me, qui sequimini quod justum est,  et quæritis Dominum ;  attendite ad petram unde excisi estis,  et ad cavernam laci de qua præcisi estis. "
        },
        {
            "chapter": 51,
            "verse": 2,
            "name": "Isaiah 51:2",
            "text": " Attendite ad Abraham, patrem vestrum,  et ad Saram, quæ peperit vos :  quia unum vocavi eum,  et benedixi ei, et multiplicavi eum. "
        },
        {
            "chapter": 51,
            "verse": 3,
            "name": "Isaiah 51:3",
            "text": " Consolabitur ergo Dominus Sion,  et consolabitur omnes ruinas ejus :  et ponet desertum ejus quasi delicias,  et solitudinem ejus quasi hortum Domini.  Gaudium et lætitia invenietur in ea,  gratiarum actio et vox laudis. "
        },
        {
            "chapter": 51,
            "verse": 4,
            "name": "Isaiah 51:4",
            "text": " Attendite ad me, popule meus,  et tribus mea, me audite :  quia lex a me exiet,  et judicium meum in lucem populorum requiescet. "
        },
        {
            "chapter": 51,
            "verse": 5,
            "name": "Isaiah 51:5",
            "text": " Prope est justus meus, egressus est salvator meus,  et brachia mea populos judicabunt ;  me insulæ exspectabunt,  et brachium meum sustinebunt. "
        },
        {
            "chapter": 51,
            "verse": 6,
            "name": "Isaiah 51:6",
            "text": " Levate in cælum oculos vestros,  et videte sub terra deorsum :  quia cæli sicut fumus liquescent,  et terra sicut vestimentum atteretur,  et habitatores ejus sicut hæc interibunt :  salus autem mea in sempiternum erit,  et justitia mea non deficiet. "
        },
        {
            "chapter": 51,
            "verse": 7,
            "name": "Isaiah 51:7",
            "text": " Audite me, qui scitis justum,  populus meus, lex mea in corde eorum :  nolite timere opprobrium hominum,  et blasphemias eorum ne metuatis : "
        },
        {
            "chapter": 51,
            "verse": 8,
            "name": "Isaiah 51:8",
            "text": " sicut enim vestimentum, sic comedet eos vermis,  et sicut lanam, sic devorabit eos tinea :  salus autem mea in sempiternum erit,  et justitia mea in generationes generationum. "
        },
        {
            "chapter": 51,
            "verse": 9,
            "name": "Isaiah 51:9",
            "text": " Consurge, consurge, induere fortitudinem,  brachium Domini !  consurge sicut in diebus antiquis,  in generationibus sæculorum.  Numquid non tu percussisti superbum,  vulnerasti draconem ? "
        },
        {
            "chapter": 51,
            "verse": 10,
            "name": "Isaiah 51:10",
            "text": " numquid non tu siccasti mare,  aquam abyssi vehementis ;  qui posuisti profundum maris viam,  ut transirent liberati ? "
        },
        {
            "chapter": 51,
            "verse": 11,
            "name": "Isaiah 51:11",
            "text": " Et nunc qui redempti sunt a Domino, revertentur,  et venient in Sion laudantes,  et lætitia sempiterna super capita eorum :  gaudium et lætitiam tenebunt ;  fugiet dolor et gemitus. "
        },
        {
            "chapter": 51,
            "verse": 12,
            "name": "Isaiah 51:12",
            "text": " Ego, ego ipse consolabor vos.  Quis tu, ut timeres ab homine mortali,  et a filio hominis qui quasi fœnum ita arescet ? "
        },
        {
            "chapter": 51,
            "verse": 13,
            "name": "Isaiah 51:13",
            "text": " Et oblitus es Domini, factoris tui,  qui tetendit cælos et fundavit terram ;  et formidasti jugiter tota die  a facie furoris ejus qui te tribulabat,  et paraverat ad perdendum.  Ubi nunc est furor tribulantis ? "
        },
        {
            "chapter": 51,
            "verse": 14,
            "name": "Isaiah 51:14",
            "text": " Cito veniet gradiens ad aperiendum ;  et non interficiet usque ad internecionem,  nec deficiet panis ejus. "
        },
        {
            "chapter": 51,
            "verse": 15,
            "name": "Isaiah 51:15",
            "text": " Ego autem sum Dominus Deus tuus,  qui conturbo mare, et intumescunt fluctus ejus :  Dominus exercituum nomen meum. "
        },
        {
            "chapter": 51,
            "verse": 16,
            "name": "Isaiah 51:16",
            "text": " Posui verba mea in ore tuo,  et in umbra manus meæ protexi te,  ut plantes cælos, et fundes terram,  et dicas ad Sion : Populus meus es tu. "
        },
        {
            "chapter": 51,
            "verse": 17,
            "name": "Isaiah 51:17",
            "text": " Elevare, elevare,  consurge, Jerusalem,  quæ bibisti de manu Domini  calicem iræ ejus ;  usque ad fundum calicis soporis bibisti,  et potasti usque ad fæces. "
        },
        {
            "chapter": 51,
            "verse": 18,
            "name": "Isaiah 51:18",
            "text": " Non est qui sustentet eam,  ex omnibus filiis quos genuit ;  et non est qui apprehendat manum ejus,  ex omnibus filiis quos enutrivit. "
        },
        {
            "chapter": 51,
            "verse": 19,
            "name": "Isaiah 51:19",
            "text": " Duo sunt quæ occurrerunt tibi ;  quis contristabitur super te ?  Vastitas, et contritio, et fames, et gladius ;  quis consolabitur te ? "
        },
        {
            "chapter": 51,
            "verse": 20,
            "name": "Isaiah 51:20",
            "text": " Filii tui projecti sunt, dormierunt  in capite omnium viarum  sicut oryx illaqueatus,  pleni indignatione Domini,  increpatione Dei tui. "
        },
        {
            "chapter": 51,
            "verse": 21,
            "name": "Isaiah 51:21",
            "text": " Idcirco audi hoc, paupercula,  et ebria non a vino. "
        },
        {
            "chapter": 51,
            "verse": 22,
            "name": "Isaiah 51:22",
            "text": " Hæc dicit dominator tuus Dominus,  et Deus tuus, qui pugnabit pro populo suo :  Ecce tuli de manu tua  calicem soporis,  fundum calicis indignationis meæ :  non adjicies ut bibas illum ultra. "
        },
        {
            "chapter": 51,
            "verse": 23,
            "name": "Isaiah 51:23",
            "text": " Et ponam illum in manu eorum qui te humiliaverunt,  et dixerunt animæ tuæ :  Incurvare, ut transeamus ;  et posuisti ut terram corpus tuum,  et quasi viam transeuntibus.  "
        }
    ]
}