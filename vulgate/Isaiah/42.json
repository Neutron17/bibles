{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 42,
    "name": "Isaiah 42",
    "verses": [
        {
            "chapter": 42,
            "verse": 1,
            "name": "Isaiah 42:1",
            "text": "Ecce servus meus, suscipiam eum ;  electus meus, complacuit sibi in illo anima mea :  dedi spiritum meum super eum :  judicium gentibus proferet. "
        },
        {
            "chapter": 42,
            "verse": 2,
            "name": "Isaiah 42:2",
            "text": " Non clamabit, neque accipiet personam,  nec audietur vox ejus foris. "
        },
        {
            "chapter": 42,
            "verse": 3,
            "name": "Isaiah 42:3",
            "text": " Calamum quassatum non conteret,  et linum fumigans non extinguet :  in veritate educet judicium. "
        },
        {
            "chapter": 42,
            "verse": 4,
            "name": "Isaiah 42:4",
            "text": " Non erit tristis, neque turbulentus,  donec ponat in terra judicium ;  et legem ejus insulæ exspectabunt. "
        },
        {
            "chapter": 42,
            "verse": 5,
            "name": "Isaiah 42:5",
            "text": " Hæc dicit Dominus Deus,  creans cælos, et extendens eos ;  firmans terram, et quæ germinant ex ea ;  dans flatum populo qui est super eam,  et spiritum calcantibus eam : "
        },
        {
            "chapter": 42,
            "verse": 6,
            "name": "Isaiah 42:6",
            "text": " Ego Dominus vocavi te in justitia,  et apprehendi manum tuam,  et servavi te :  et dedi te in fœdus populi,  in lucem gentium, "
        },
        {
            "chapter": 42,
            "verse": 7,
            "name": "Isaiah 42:7",
            "text": " ut aperires oculos cæcorum,  et educeres de conclusione vinctum,  de domo carceris sedentes in tenebris. "
        },
        {
            "chapter": 42,
            "verse": 8,
            "name": "Isaiah 42:8",
            "text": " Ego Dominus,  hoc est nomen meum ;  gloriam meam alteri non dabo,  et laudem meam sculptilibus. "
        },
        {
            "chapter": 42,
            "verse": 9,
            "name": "Isaiah 42:9",
            "text": " Quæ prima fuerunt, ecce venerunt ;  nova quoque ego annuntio :  antequam oriantur,  audita vobis faciam. "
        },
        {
            "chapter": 42,
            "verse": 10,
            "name": "Isaiah 42:10",
            "text": " Cantate Domino canticum novum,  laus ejus ab extremis terræ,  qui descenditis in mare, et plenitudo ejus ;  insulæ, et habitatores earum. "
        },
        {
            "chapter": 42,
            "verse": 11,
            "name": "Isaiah 42:11",
            "text": " Sublevetur desertum et civitates ejus.  In domibus habitabit Cedar :  laudate, habitatores petræ ;  de vertice montium clamabunt. "
        },
        {
            "chapter": 42,
            "verse": 12,
            "name": "Isaiah 42:12",
            "text": " Ponent Domino gloriam,  et laudem ejus in insulis nuntiabunt. "
        },
        {
            "chapter": 42,
            "verse": 13,
            "name": "Isaiah 42:13",
            "text": " Dominus sicut fortis egredietur,  sicut vir præliator suscitabit zelum ;  vociferabitur, et clamabit :  super inimicos suos confortabitur. "
        },
        {
            "chapter": 42,
            "verse": 14,
            "name": "Isaiah 42:14",
            "text": " Tacui semper,  silui, patiens fui :  sicut parturiens loquar ;  dissipabo, et absorbebo simul. "
        },
        {
            "chapter": 42,
            "verse": 15,
            "name": "Isaiah 42:15",
            "text": " Desertos faciam montes et colles,  et omne gramen eorum exsiccabo ;  et ponam flumina in insulas,  et stagna arefaciam. "
        },
        {
            "chapter": 42,
            "verse": 16,
            "name": "Isaiah 42:16",
            "text": " Et ducam cæcos in viam quam nesciunt,  et in semitis quas ignoraverunt ambulare eos faciam ;  ponam tenebras coram eis in lucem,  et prava in recta ;  hæc verba feci eis,  et non dereliqui eos. "
        },
        {
            "chapter": 42,
            "verse": 17,
            "name": "Isaiah 42:17",
            "text": " Conversi sunt retrorsum, confundantur confusione,  qui confidunt in sculptili ;  qui dicunt conflatili :  Vos dii nostri. "
        },
        {
            "chapter": 42,
            "verse": 18,
            "name": "Isaiah 42:18",
            "text": " Surdi, audite,  et cæci, intuemini ad videndum. "
        },
        {
            "chapter": 42,
            "verse": 19,
            "name": "Isaiah 42:19",
            "text": " Quis cæcus, nisi servus meus ;  et surdus, nisi ad quem nuntios meos misi ?  quis cæcus, nisi qui venundatus est ?  et quis cæcus, nisi servus Domini ? "
        },
        {
            "chapter": 42,
            "verse": 20,
            "name": "Isaiah 42:20",
            "text": " Qui vides multa, nonne custodies ?  qui apertas habes aures, nonne audies ? "
        },
        {
            "chapter": 42,
            "verse": 21,
            "name": "Isaiah 42:21",
            "text": " Et Dominus voluit ut sanctificaret eum,  et magnificaret legem, et extolleret. "
        },
        {
            "chapter": 42,
            "verse": 22,
            "name": "Isaiah 42:22",
            "text": " Ipse autem populus direptus, et vastatus ;  laqueus juvenum omnes,  et in domibus carcerum absconditi sunt ;  facti sunt in rapinam, nec est qui eruat ;  in direptionem, nec est qui dicat : Redde. "
        },
        {
            "chapter": 42,
            "verse": 23,
            "name": "Isaiah 42:23",
            "text": " Quis est in vobis qui audiat hoc,  attendat, et auscultet futura ? "
        },
        {
            "chapter": 42,
            "verse": 24,
            "name": "Isaiah 42:24",
            "text": " Quis dedit in direptionem Jacob,  et Israël vastantibus ?  nonne Dominus ipse, cui peccavimus ?  Et noluerunt in viis ejus ambulare,  et non audierunt legem ejus. "
        },
        {
            "chapter": 42,
            "verse": 25,
            "name": "Isaiah 42:25",
            "text": " Et effudit super eum indignationem furoris sui,  et forte bellum ;  et combussit eum in circuitu, et non cognovit ;  et succendit eum, et non intellexit.  "
        }
    ]
}