{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 19,
    "name": "Isaiah 19",
    "verses": [
        {
            "chapter": 19,
            "verse": 1,
            "name": "Isaiah 19:1",
            "text": "Onus Ægypti.   Ecce Dominus ascendet super nubem levem,  et ingredietur Ægyptum,  et commovebuntur simulacra Ægypti a facie ejus,  et cor Ægypti tabescet in medio ejus, "
        },
        {
            "chapter": 19,
            "verse": 2,
            "name": "Isaiah 19:2",
            "text": " et concurrere faciam Ægyptios adversus Ægyptios ;  et pugnabit vir contra fratrem suum, et vir contra amicum suum,  civitas adversus civitatem, regnum adversus regnum. "
        },
        {
            "chapter": 19,
            "verse": 3,
            "name": "Isaiah 19:3",
            "text": " Et dirumpetur spiritus Ægypti in visceribus ejus,  et consilium ejus præcipitabo ;  et interrogabunt simulacra sua, et divinos suos,  et pythones, et ariolos. "
        },
        {
            "chapter": 19,
            "verse": 4,
            "name": "Isaiah 19:4",
            "text": " Et tradam Ægyptum in manu dominorum crudelium,  et rex fortis dominabitur eorum,  ait Dominus Deus exercituum. "
        },
        {
            "chapter": 19,
            "verse": 5,
            "name": "Isaiah 19:5",
            "text": " Et arescet aqua de mari,  et fluvius desolabitur atque siccabitur. "
        },
        {
            "chapter": 19,
            "verse": 6,
            "name": "Isaiah 19:6",
            "text": " Et deficient flumina,  attenuabuntur et siccabuntur rivi aggerum,  calamus et juncus marcescet. "
        },
        {
            "chapter": 19,
            "verse": 7,
            "name": "Isaiah 19:7",
            "text": " Nudabitur alveus rivi a fonte suo,  et omnis sementis irrigua  siccabitur, arescet, et non erit. "
        },
        {
            "chapter": 19,
            "verse": 8,
            "name": "Isaiah 19:8",
            "text": " Et mœrebunt piscatores,  et lugebunt omnes mittentes in flumen hamum ;  et expandentes rete super faciem aquarum emarcescent. "
        },
        {
            "chapter": 19,
            "verse": 9,
            "name": "Isaiah 19:9",
            "text": " Confundentur qui operabantur linum,  pectentes et texentes subtilia. "
        },
        {
            "chapter": 19,
            "verse": 10,
            "name": "Isaiah 19:10",
            "text": " Et erunt irrigua ejus flaccentia :  omnes qui faciebant lacunas ad capiendos pisces. "
        },
        {
            "chapter": 19,
            "verse": 11,
            "name": "Isaiah 19:11",
            "text": " Stulti principes Taneos,  sapientes consiliarii Pharaonis  dederunt consilium insipiens.  Quomodo dicetis Pharaoni :  Filius sapientium ego,  filius regum antiquorum ? "
        },
        {
            "chapter": 19,
            "verse": 12,
            "name": "Isaiah 19:12",
            "text": " Ubi nunc sunt sapientes tui ?  annuntient tibi, et indicent  quid cogitaverit Dominus exercituum super Ægyptum. "
        },
        {
            "chapter": 19,
            "verse": 13,
            "name": "Isaiah 19:13",
            "text": " Stulti facti sunt principes Taneos,  emarcuerunt principes Mempheos ;  deceperunt Ægyptum, angulum populorum ejus. "
        },
        {
            "chapter": 19,
            "verse": 14,
            "name": "Isaiah 19:14",
            "text": " Dominus miscuit in medio ejus spiritum vertiginis ;  et errare fecerunt Ægyptum in omni opere suo,  sicut errat ebrius et vomens. "
        },
        {
            "chapter": 19,
            "verse": 15,
            "name": "Isaiah 19:15",
            "text": " Et non erit Ægypto opus  quod faciat caput et caudam,  incurvantem et refrenantem. "
        },
        {
            "chapter": 19,
            "verse": 16,
            "name": "Isaiah 19:16",
            "text": " In die illa erit Ægyptus quasi mulieres ;  et stupebunt, et timebunt  a facie commotionis manus Domini exercituum,  quam ipse movebit super eam. "
        },
        {
            "chapter": 19,
            "verse": 17,
            "name": "Isaiah 19:17",
            "text": " Et erit terra Juda  Ægypto in pavorem ;  omnis qui illius fuerit recordatus pavebit  a facie consilii Domini exercituum,  quod ipse cogitavit super eam. "
        },
        {
            "chapter": 19,
            "verse": 18,
            "name": "Isaiah 19:18",
            "text": " In die illa erunt quinque civitates  in terra Ægypti  loquentes lingua Chanaan,  et jurantes per Dominum exercituum :  Civitas solis vocabitur una. "
        },
        {
            "chapter": 19,
            "verse": 19,
            "name": "Isaiah 19:19",
            "text": " In die illa erit altare Domini  in medio terræ Ægypti,  et titulus Domini juxta terminum ejus. "
        },
        {
            "chapter": 19,
            "verse": 20,
            "name": "Isaiah 19:20",
            "text": " Erit in signum et in testimonium Domino exercituum  in terra Ægypti ;  clamabunt enim ad Dominum a facie tribulationis,  et mittet eis salvatorem  et propugnatorem qui liberet eos. "
        },
        {
            "chapter": 19,
            "verse": 21,
            "name": "Isaiah 19:21",
            "text": " Et cognoscetur Dominus ab Ægypto,  et cognoscent Ægyptii Dominum  in die illa ;  et colent eum in hostiis et in muneribus ;  et vota vovebunt Domino, et solvent. "
        },
        {
            "chapter": 19,
            "verse": 22,
            "name": "Isaiah 19:22",
            "text": " Et percutiet Dominus Ægyptum plaga,  et sanabit eam ;  et revertentur ad Dominum,  et placabitur eis, et sanabit eos. "
        },
        {
            "chapter": 19,
            "verse": 23,
            "name": "Isaiah 19:23",
            "text": " In die illa erit via  de Ægypto in Assyrios ;  et intrabit Assyrius Ægyptum,  et Ægyptius in Assyrios,  et servient Ægyptii Assur. "
        },
        {
            "chapter": 19,
            "verse": 24,
            "name": "Isaiah 19:24",
            "text": " In die illa erit Israël tertius  Ægyptio et Assyrio ;  benedictio in medio terræ "
        },
        {
            "chapter": 19,
            "verse": 25,
            "name": "Isaiah 19:25",
            "text": " cui benedixit Dominus exercituum, dicens :  Benedictus populus meus Ægypti,  et opus manuum mearum Assyrio ;  hæreditas autem mea Israël.  "
        }
    ]
}