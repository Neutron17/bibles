{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 24,
    "name": "Isaiah 24",
    "verses": [
        {
            "chapter": 24,
            "verse": 1,
            "name": "Isaiah 24:1",
            "text": "Ecce Dominus dissipabit terram :  et nudabit eam, et affliget faciem ejus,  et disperget habitatores ejus. "
        },
        {
            "chapter": 24,
            "verse": 2,
            "name": "Isaiah 24:2",
            "text": " Et erit sicut populus, sic sacerdos ;  et sicut servus, sic dominus ejus ;  sicut ancilla, sic domina ejus ;  sicut emens, sic ille qui vendit ;  sicut fœnerator, sic is qui mutuum accipit ;  sicut qui repetit, sic qui debet. "
        },
        {
            "chapter": 24,
            "verse": 3,
            "name": "Isaiah 24:3",
            "text": " Dissipatione dissipabitur terra, et direptione prædabitur ;  Dominus enim locutus est verbum hoc. "
        },
        {
            "chapter": 24,
            "verse": 4,
            "name": "Isaiah 24:4",
            "text": " Luxit, et defluxit terra, et infirmata est ;  defluxit orbis,  infirmata est altitudo populi terræ. "
        },
        {
            "chapter": 24,
            "verse": 5,
            "name": "Isaiah 24:5",
            "text": " Et terra infecta est ab habitatoribus suis,  quia transgressi sunt leges,  mutaverunt jus,  dissipaverunt fœdus sempiternum. "
        },
        {
            "chapter": 24,
            "verse": 6,
            "name": "Isaiah 24:6",
            "text": " Propter hoc maledictio vorabit terram,  et peccabunt habitatores ejus ;  ideoque insanient cultores ejus,  et relinquentur homines pauci. "
        },
        {
            "chapter": 24,
            "verse": 7,
            "name": "Isaiah 24:7",
            "text": " Luxit vindemia, infirmata est vitis,  ingemuerunt omnes qui lætabantur corde ; "
        },
        {
            "chapter": 24,
            "verse": 8,
            "name": "Isaiah 24:8",
            "text": " cessavit gaudium tympanorum,  quievit sonitus lætantium,  conticuit dulcedo citharæ. "
        },
        {
            "chapter": 24,
            "verse": 9,
            "name": "Isaiah 24:9",
            "text": " Cum cantico non bibent vinum ;  amara erit potio bibentibus illam. "
        },
        {
            "chapter": 24,
            "verse": 10,
            "name": "Isaiah 24:10",
            "text": " Attrita est civitas vanitatis,  clausa est omnis domus, nullo introëunte. "
        },
        {
            "chapter": 24,
            "verse": 11,
            "name": "Isaiah 24:11",
            "text": " Clamor erit super vino in plateis,  deserta est omnia lætitia,  translatum est gaudium terræ. "
        },
        {
            "chapter": 24,
            "verse": 12,
            "name": "Isaiah 24:12",
            "text": " Relicta est in urbe solitudo,  et calamitas opprimet portas. "
        },
        {
            "chapter": 24,
            "verse": 13,
            "name": "Isaiah 24:13",
            "text": " Quia hæc erunt in medio terræ  in medio populorum,  quomodo si paucæ olivæ quæ remanserunt  excutiantur ex olea et racemi,  cum fuerit finita vindemia. "
        },
        {
            "chapter": 24,
            "verse": 14,
            "name": "Isaiah 24:14",
            "text": " Hi levabunt vocem suam, atque laudabunt :  cum glorificatus fuerit Dominus, hinnient de mari. "
        },
        {
            "chapter": 24,
            "verse": 15,
            "name": "Isaiah 24:15",
            "text": " Propter hoc in doctrinis glorificate Dominum ;  in insulis maris  nomen Domini Dei Israël. "
        },
        {
            "chapter": 24,
            "verse": 16,
            "name": "Isaiah 24:16",
            "text": " A finibus terræ laudes audivimus,  gloriam Justi.  Et dixi : Secretum meum mihi,  secretum meum mihi.  Væ mihi !  prævaricantes prævaricati sunt,  et prævaricatione transgressorum prævaricati sunt. "
        },
        {
            "chapter": 24,
            "verse": 17,
            "name": "Isaiah 24:17",
            "text": " Formido, et fovea, et laqueus  super te, qui habitator es terræ. "
        },
        {
            "chapter": 24,
            "verse": 18,
            "name": "Isaiah 24:18",
            "text": " Et erit : qui fugerit a voce formidinis cadet in foveam ;  et qui se explicaverit de fovea tenebitur laqueo ;  quia cataractæ de excelsis apertæ sunt  et concutientur fundamenta terræ. "
        },
        {
            "chapter": 24,
            "verse": 19,
            "name": "Isaiah 24:19",
            "text": " Confractione confringetur terra,  contritione conteretur terra,  commotione commovebitur terra ; "
        },
        {
            "chapter": 24,
            "verse": 20,
            "name": "Isaiah 24:20",
            "text": " agitatione agitabitur terra sicut ebrius,  et auferetur quasi tabernaculum unius noctis ;  et gravabit eam iniquitas sua,  et corruet, et non adjiciet ut resurgat. "
        },
        {
            "chapter": 24,
            "verse": 21,
            "name": "Isaiah 24:21",
            "text": " Et erit : in die illa visitabit Dominus  super militiam cæli in excelso,  et super reges terræ qui sunt super terram ; "
        },
        {
            "chapter": 24,
            "verse": 22,
            "name": "Isaiah 24:22",
            "text": " et congregabuntur in congregatione unius fascis in lacum,  et claudentur ibi in carcere,  et post multos dies visitabuntur. "
        },
        {
            "chapter": 24,
            "verse": 23,
            "name": "Isaiah 24:23",
            "text": " Et erubescet luna, et confundetur sol,  cum regnaverit Dominus exercituum  in monte Sion et in Jerusalem  et in conspectu senum suorum fuerit glorificatus.  "
        }
    ]
}