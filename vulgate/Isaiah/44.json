{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 44,
    "name": "Isaiah 44",
    "verses": [
        {
            "chapter": 44,
            "verse": 1,
            "name": "Isaiah 44:1",
            "text": "Et nunc audi, Jacob, serve meus,  et Israël, quem elegi. "
        },
        {
            "chapter": 44,
            "verse": 2,
            "name": "Isaiah 44:2",
            "text": " Hæc dicit Dominus faciens et formans te,  ab utero auxiliator tuus :  Noli timere, serve meus Jacob,  et rectissime, quem elegi. "
        },
        {
            "chapter": 44,
            "verse": 3,
            "name": "Isaiah 44:3",
            "text": " Effundam enim aquas super sitientem,  et fluenta super aridam ;  effundam spiritum meum super semen tuum,  et benedictionem meam super stirpem tuam : "
        },
        {
            "chapter": 44,
            "verse": 4,
            "name": "Isaiah 44:4",
            "text": " et germinabunt inter herbas,  quasi salices juxta præterfluentes aquas. "
        },
        {
            "chapter": 44,
            "verse": 5,
            "name": "Isaiah 44:5",
            "text": " Iste dicet : Domini ego sum ;  et ille vocabit in nomine Jacob ;  et hic scribet manu sua : Domino,  et in nomine Israël assimilabitur. "
        },
        {
            "chapter": 44,
            "verse": 6,
            "name": "Isaiah 44:6",
            "text": " Hæc dicit Dominus, rex Israël,  et redemptor ejus, Dominus exercituum :  Ego primus, et ego novissimus,  et absque me non est deus. "
        },
        {
            "chapter": 44,
            "verse": 7,
            "name": "Isaiah 44:7",
            "text": " Quis similis mei ? vocet,  et annuntiet : et ordinem exponat mihi,  ex quo constitui populum antiquum ;  ventura et quæ futura sunt annuntient eis. "
        },
        {
            "chapter": 44,
            "verse": 8,
            "name": "Isaiah 44:8",
            "text": " Nolite timere, neque conturbemini :  ex tunc audire te feci,  et annuntiavi ; vos estis testes mei.  Numquid est Deus absque me,  et formator quem ego non noverim ? "
        },
        {
            "chapter": 44,
            "verse": 9,
            "name": "Isaiah 44:9",
            "text": " Plastæ idoli omnes nihil sunt,  et amantissima eorum non proderunt eis.  Ipsi sunt testes eorum, quia non vident,  neque intelligunt, ut confundantur. "
        },
        {
            "chapter": 44,
            "verse": 10,
            "name": "Isaiah 44:10",
            "text": " Quis formavit deum,  et sculptile conflavit ad nihil utile ? "
        },
        {
            "chapter": 44,
            "verse": 11,
            "name": "Isaiah 44:11",
            "text": " Ecce omnes participes ejus confundentur,  fabri enim sunt ex hominibus ;  convenient omnes, stabunt  et pavebunt, et confundentur simul. "
        },
        {
            "chapter": 44,
            "verse": 12,
            "name": "Isaiah 44:12",
            "text": " Faber ferrarius lima operatus est,  in prunis et in malleis formavit illud,  et operatus est in brachio fortitudinis suæ ;  esuriet et deficiet,  non bibet aquam et lassescet. "
        },
        {
            "chapter": 44,
            "verse": 13,
            "name": "Isaiah 44:13",
            "text": " Artifex lignarius extendit normam,  formavit illud in runcina,  fecit illud in angularibus,  et in circino tornavit illud,  et fecit imaginem viri  quasi speciosum hominem  habitantem in domo ; "
        },
        {
            "chapter": 44,
            "verse": 14,
            "name": "Isaiah 44:14",
            "text": " succidit cedros,  tulit ilicem, et quercum,  quæ steterat inter ligna saltus ;  plantavit pinum, quam pluvia nutrivit : "
        },
        {
            "chapter": 44,
            "verse": 15,
            "name": "Isaiah 44:15",
            "text": " et facta est hominibus in focum ;  sumpsit ex eis, et calefactus est ;  et succendit et coxit panes ;  de reliquo autem operatus est deum et adoravit ;  fecit sculptile, et curvatus est ante illud. "
        },
        {
            "chapter": 44,
            "verse": 16,
            "name": "Isaiah 44:16",
            "text": " Medium ejus combussit igni,  et de medio ejus carnes comedit ;  coxit pulmentum, et saturatus est,  et calefactus est, et dixit : Vah !  calefactus sum, vidi focum ; "
        },
        {
            "chapter": 44,
            "verse": 17,
            "name": "Isaiah 44:17",
            "text": " reliquum autem ejus deum fecit et sculptile sibi ;  curvatur ante illud, et adorat illud,  et obsecrat, dicens :  Libera me, quia deus meus es tu ! "
        },
        {
            "chapter": 44,
            "verse": 18,
            "name": "Isaiah 44:18",
            "text": " Nescierunt, neque intellexerunt ;  obliti enim sunt ne videant oculi eorum,  et ne intelligant corde suo. "
        },
        {
            "chapter": 44,
            "verse": 19,
            "name": "Isaiah 44:19",
            "text": " Non recogitant in mente sua,  neque cognoscunt, neque sentiunt, ut dicant :  Medietatem ejus combussi igni,  et coxi super carbones ejus panes ;  coxi carnes et comedi,  et de reliquo ejus idolum faciam ?  ante truncum ligni procidam ? "
        },
        {
            "chapter": 44,
            "verse": 20,
            "name": "Isaiah 44:20",
            "text": " Pars ejus cinis est ;  cor insipiens adoravit illud,  et non liberabit animam suam :  neque dicet : Forte mendacium est in dextera mea. "
        },
        {
            "chapter": 44,
            "verse": 21,
            "name": "Isaiah 44:21",
            "text": " Memento horum Jacob,  et Israël, quoniam servus meus es tu.  Formavi te ; servus meus es tu,  Israël, ne obliviscaris mei. "
        },
        {
            "chapter": 44,
            "verse": 22,
            "name": "Isaiah 44:22",
            "text": " Delevi ut nubem iniquitates tuas,  et quasi nebulam peccata tua :  revertere ad me, quoniam redemi te. "
        },
        {
            "chapter": 44,
            "verse": 23,
            "name": "Isaiah 44:23",
            "text": " Laudate, cæli, quoniam misericordiam fecit Dominus ;  jubilate, extrema terræ ;  resonate, montes, laudationem,  saltus et omne lignum ejus,  quoniam redemit Dominus Jacob,  et Israël gloriabitur. "
        },
        {
            "chapter": 44,
            "verse": 24,
            "name": "Isaiah 44:24",
            "text": " Hæc dicit Dominus, redemptor tuus,  et formator tuus ex utero :  Ego sum Dominus, faciens omnia,  extendens cælos solus,  stabiliens terram, et nullus mecum ; "
        },
        {
            "chapter": 44,
            "verse": 25,
            "name": "Isaiah 44:25",
            "text": " irrita faciens signa divinorum,  et ariolos in furorem vertens ;  convertens sapientes retrorsum,  et scientiam eorum stultam faciens ; "
        },
        {
            "chapter": 44,
            "verse": 26,
            "name": "Isaiah 44:26",
            "text": " suscitans verbum servi sui,  et consilium nuntiorum suorum complens ;  qui dico Jerusalem : Habitaberis,  et civitatibus Juda : Ædificabimini,  et deserta ejus suscitabo ; "
        },
        {
            "chapter": 44,
            "verse": 27,
            "name": "Isaiah 44:27",
            "text": " qui dico profundo : Desolare,  et flumina tua arefaciam ; "
        },
        {
            "chapter": 44,
            "verse": 28,
            "name": "Isaiah 44:28",
            "text": " qui dico Cyro : Pastor meus es,  et omnem voluntatem meam complebis ;  qui dico Jerusalem : Ædificaberis,  et templo : Fundaberis.  "
        }
    ]
}