{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 26,
    "name": "Isaiah 26",
    "verses": [
        {
            "chapter": 26,
            "verse": 1,
            "name": "Isaiah 26:1",
            "text": "In die illa cantabitur canticum istud in terra Juda :  Urbs fortitudinis nostræ Sion ; salvator ponetur in ea  murus et antemurale. "
        },
        {
            "chapter": 26,
            "verse": 2,
            "name": "Isaiah 26:2",
            "text": " Aperite portas, et ingrediatur gens justa,  custodiens veritatem. "
        },
        {
            "chapter": 26,
            "verse": 3,
            "name": "Isaiah 26:3",
            "text": " Vetus error abiit : servabis pacem ;  pacem, quia in te speravimus. "
        },
        {
            "chapter": 26,
            "verse": 4,
            "name": "Isaiah 26:4",
            "text": " Sperastis in Domino in sæculis æternis ;  in Domino Deo forti in perpetuum. "
        },
        {
            "chapter": 26,
            "verse": 5,
            "name": "Isaiah 26:5",
            "text": " Quia incurvabit habitantes in excelso ;  civitatem sublimem humiliabit :  humiliabit eam usque ad terram,  detrahet eam usque ad pulverem. "
        },
        {
            "chapter": 26,
            "verse": 6,
            "name": "Isaiah 26:6",
            "text": " Conculcabit eam pes,  pedes pauperis, gressus egenorum. "
        },
        {
            "chapter": 26,
            "verse": 7,
            "name": "Isaiah 26:7",
            "text": " Semita justi recta est,  rectus callis justi ad ambulandum. "
        },
        {
            "chapter": 26,
            "verse": 8,
            "name": "Isaiah 26:8",
            "text": " Et in semita judiciorum tuorum, Domine, sustinuimus te :  nomen tuum et memoriale tuum in desiderio animæ. "
        },
        {
            "chapter": 26,
            "verse": 9,
            "name": "Isaiah 26:9",
            "text": " Anima mea desideravit te in nocte,  sed et spiritu meo in præcordiis meis de mane vigilabo ad te.  Cum feceris judicia tua in terra,  justitiam discent habitatores orbis. "
        },
        {
            "chapter": 26,
            "verse": 10,
            "name": "Isaiah 26:10",
            "text": " Misereamur impio, et non discet justitiam ;  in terra sanctorum iniqua gessit,  et non videbit gloriam Domini. "
        },
        {
            "chapter": 26,
            "verse": 11,
            "name": "Isaiah 26:11",
            "text": " Domine, exaltetur manus tua, et non videant ;  videant, et confundantur zelantes populi ;  et ignis hostes tuos devoret. "
        },
        {
            "chapter": 26,
            "verse": 12,
            "name": "Isaiah 26:12",
            "text": " Domine, dabis pacem nobis :  omnia enim opera nostra  operatus es nobis. "
        },
        {
            "chapter": 26,
            "verse": 13,
            "name": "Isaiah 26:13",
            "text": " Domine Deus noster, possederunt nos  domini absque te ;  tantum in te recordemur nominis tui. "
        },
        {
            "chapter": 26,
            "verse": 14,
            "name": "Isaiah 26:14",
            "text": " Morientes non vivant,  gigantes non resurgant :  propterea visitasti et contrivisti eos,  et perdidisti omnem memoriam eorum. "
        },
        {
            "chapter": 26,
            "verse": 15,
            "name": "Isaiah 26:15",
            "text": " Indulsisti genti, Domine,  indulsisti genti, numquid glorificatus es ?  elongasti omnes terminos terræ. "
        },
        {
            "chapter": 26,
            "verse": 16,
            "name": "Isaiah 26:16",
            "text": " Domine, in angustia requisierunt te,  in tribulatione murmuris doctrina tua eis. "
        },
        {
            "chapter": 26,
            "verse": 17,
            "name": "Isaiah 26:17",
            "text": " Sicut quæ concipit, cum appropinquaverit ad partum,  dolens clamat in doloribus suis,  sic facti sumus a facie tua, Domine. "
        },
        {
            "chapter": 26,
            "verse": 18,
            "name": "Isaiah 26:18",
            "text": " Concepimus, et quasi parturivimus,  et peperimus spiritum.  Salutes non fecimus in terra ;  ideo non ceciderunt habitatores terræ. "
        },
        {
            "chapter": 26,
            "verse": 19,
            "name": "Isaiah 26:19",
            "text": " Vivent mortui tui,  interfecti mei resurgent.  Expergiscimini, et laudate,  qui habitatis in pulvere,  quia ros lucis ros tuus,  et terram gigantum detrahes in ruinam. "
        },
        {
            "chapter": 26,
            "verse": 20,
            "name": "Isaiah 26:20",
            "text": " Vade, populus meus, intra in cubicula tua ;  claude ostia tua super te,  abscondere modicum ad momentum,  donec pertranseat indignatio. "
        },
        {
            "chapter": 26,
            "verse": 21,
            "name": "Isaiah 26:21",
            "text": " Ecce enim Dominus egredietur de loco suo,  ut visitet iniquitatem habitatoris terræ contra eum ;  et revelabit terra sanguinem suum, et non operiet ultra interfectos suos.  "
        }
    ]
}