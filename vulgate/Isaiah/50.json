{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 50,
    "name": "Isaiah 50",
    "verses": [
        {
            "chapter": 50,
            "verse": 1,
            "name": "Isaiah 50:1",
            "text": "Hæc dicit Dominus :  Quis est hic liber repudii matris vestræ,  quo dimisi eam ?  aut quis est creditor meus,  cui vendidi vos ?  Ecce in iniquitatibus vestris venditi estis,  et in sceleribus vestris dimisi matrem vestram. "
        },
        {
            "chapter": 50,
            "verse": 2,
            "name": "Isaiah 50:2",
            "text": " Quia veni, et non erat vir ;  vocavi, et non erat qui audiret.  Numquid abbreviata et parvula facta est manus mea,  ut non possim redimere ?  aut non est in me virtus ad liberandum ?  Ecce in increpatione mea desertum faciam mare,  ponam flumina in siccum ;  computrescent pisces sine aqua,  et morientur in siti. "
        },
        {
            "chapter": 50,
            "verse": 3,
            "name": "Isaiah 50:3",
            "text": " Induam cælos tenebris,  et saccum ponam operimentum eorum. "
        },
        {
            "chapter": 50,
            "verse": 4,
            "name": "Isaiah 50:4",
            "text": " Dominus dedit mihi  linguam eruditam,  ut sciam sustentare eum qui lassus est verbo.  Erigit mane,  mane erigit mihi aurem,  ut audiam quasi magistrum. "
        },
        {
            "chapter": 50,
            "verse": 5,
            "name": "Isaiah 50:5",
            "text": " Dominus Deus aperuit mihi aurem,  ego autem non contradico :  retrorsum non abii. "
        },
        {
            "chapter": 50,
            "verse": 6,
            "name": "Isaiah 50:6",
            "text": " Corpus meum dedi percutientibus,  et genas meas vellentibus ;  faciem meam non averti ab increpantibus  et conspuentibus in me. "
        },
        {
            "chapter": 50,
            "verse": 7,
            "name": "Isaiah 50:7",
            "text": " Dominus Deus auxiliator meus,  ideo non sum confusus ;  ideo posui faciem meam ut petram durissimam,  et scio quoniam non confundar. "
        },
        {
            "chapter": 50,
            "verse": 8,
            "name": "Isaiah 50:8",
            "text": " Juxta est qui justificat me ; quis contradicet mihi ?  Stemus simul ;  quis est adversarius meus ? accedat ad me. "
        },
        {
            "chapter": 50,
            "verse": 9,
            "name": "Isaiah 50:9",
            "text": " Ecce Dominus Deus auxiliator meus ;  quis est qui condemnet me ?  Ecce omnes quasi vestimentum conterentur ;  tinea comedet eos. "
        },
        {
            "chapter": 50,
            "verse": 10,
            "name": "Isaiah 50:10",
            "text": " Quis ex vobis timens Dominum,  audiens vocem servi sui ?  Qui ambulavit in tenebris,  et non est lumen ei,  speret in nomine Domini,  et innitatur super Deum suum. "
        },
        {
            "chapter": 50,
            "verse": 11,
            "name": "Isaiah 50:11",
            "text": " Ecce vos omnes accendentes ignem,  accincti flammis :  ambulate in lumine ignis vestri,  et in flammis quas succendistis ;  de manu mea factum est hoc vobis :  in doloribus dormietis.  "
        }
    ]
}