{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 27,
    "name": "Isaiah 27",
    "verses": [
        {
            "chapter": 27,
            "verse": 1,
            "name": "Isaiah 27:1",
            "text": "In die illa visitabit Dominus  in gladio suo duro, et grandi, et forti,  super Leviathan, serpentem vectem,  et super Leviathan, serpentem tortuosum,  et occidet cetum qui in mari est. "
        },
        {
            "chapter": 27,
            "verse": 2,
            "name": "Isaiah 27:2",
            "text": " In die illa vinea meri cantabit ei. "
        },
        {
            "chapter": 27,
            "verse": 3,
            "name": "Isaiah 27:3",
            "text": " Ego Dominus qui servo eam ;  repente propinabo ei.  Ne forte visitetur contra eam,  nocte et die servo eam. "
        },
        {
            "chapter": 27,
            "verse": 4,
            "name": "Isaiah 27:4",
            "text": " Indignatio non est mihi.  Quis dabit me spinam et veprem in prælio ?  gradiar super eam,  succendam eam pariter. "
        },
        {
            "chapter": 27,
            "verse": 5,
            "name": "Isaiah 27:5",
            "text": " An potius tenebit fortitudinem meam ?  faciet pacem mihi,  pacem faciet mihi. "
        },
        {
            "chapter": 27,
            "verse": 6,
            "name": "Isaiah 27:6",
            "text": " Qui ingrediuntur impetu ad Jacob,  florebit et germinabit Israël,  et implebunt faciem orbis semine. "
        },
        {
            "chapter": 27,
            "verse": 7,
            "name": "Isaiah 27:7",
            "text": " Numquid juxta plagam percutientis se percussit eum ?  aut sicut occidit interfectos ejus, sic occisus est ? "
        },
        {
            "chapter": 27,
            "verse": 8,
            "name": "Isaiah 27:8",
            "text": " In mensura contra mensuram,  cum abjecta fuerit, judicabis eam ;  meditatus est in spiritu suo duro  per diem æstus. "
        },
        {
            "chapter": 27,
            "verse": 9,
            "name": "Isaiah 27:9",
            "text": " Idcirco super hoc dimittetur iniquitas domui Jacob ;  et iste omnis fructus : ut auferatur peccatum ejus,  cum posuerit omnes lapides altaris  sicut lapides cineris allisos :  non stabunt luci et delubra. "
        },
        {
            "chapter": 27,
            "verse": 10,
            "name": "Isaiah 27:10",
            "text": " Civitas enim munita desolata erit ;  speciosa relinquetur, et dimittetur quasi desertum ;  ibi pascetur vitulus,  et ibi accubabit, et consumet summitates ejus. "
        },
        {
            "chapter": 27,
            "verse": 11,
            "name": "Isaiah 27:11",
            "text": " In siccitate messes illius conterentur.  Mulieres venientes, et docentes eam ;  non est enim populus sapiens :  propterea non miserebitur ejus qui fecit eum,  et qui formavit eum non parcet ei. "
        },
        {
            "chapter": 27,
            "verse": 12,
            "name": "Isaiah 27:12",
            "text": " Et erit : in die illa  percutiet Dominus  ab alveo fluminis usque ad torrentem Ægypti ;  et vos congregabimini unus et unus, filii Israël. "
        },
        {
            "chapter": 27,
            "verse": 13,
            "name": "Isaiah 27:13",
            "text": " Et erit : in die illa clangetur in tuba magna ;  et venient qui perditi fuerant de terra Assyriorum,  et qui ejecti erant in terra Ægypti,  et adorabunt Dominum  in monte sancto in Jerusalem.  "
        }
    ]
}