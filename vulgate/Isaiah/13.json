{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 13,
    "name": "Isaiah 13",
    "verses": [
        {
            "chapter": 13,
            "verse": 1,
            "name": "Isaiah 13:1",
            "text": "Onus Babylonis, quod vidit Isaias, filius Amos.  "
        },
        {
            "chapter": 13,
            "verse": 2,
            "name": "Isaiah 13:2",
            "text": "  Super montem caliginosum levate signum :  exaltate vocem,  levate manum,  et ingrediantur portas duces. "
        },
        {
            "chapter": 13,
            "verse": 3,
            "name": "Isaiah 13:3",
            "text": " Ego mandavi sanctificatis meis,  et vocavi fortes meos in ira mea,  exsultantes in gloria mea. "
        },
        {
            "chapter": 13,
            "verse": 4,
            "name": "Isaiah 13:4",
            "text": " Vox multitudinis in montibus,  quasi populorum frequentium ;  vox sonitus regum,  gentium congregatarum.  Dominus exercituum præcepit  militiæ belli, "
        },
        {
            "chapter": 13,
            "verse": 5,
            "name": "Isaiah 13:5",
            "text": " venientibus de terra procul,  a summitate cæli ;  Dominus, et vasa furoris ejus,  ut disperdat omnem terram. "
        },
        {
            "chapter": 13,
            "verse": 6,
            "name": "Isaiah 13:6",
            "text": " Ululate, quia prope est dies Domini ;  quasi vastitas a Domino veniet. "
        },
        {
            "chapter": 13,
            "verse": 7,
            "name": "Isaiah 13:7",
            "text": " Propter hoc omnes manus dissolventur,  et omne cor hominis contabescet, "
        },
        {
            "chapter": 13,
            "verse": 8,
            "name": "Isaiah 13:8",
            "text": " et conteretur.  Torsiones et dolores tenebunt ;  quasi parturiens dolebunt :  unusquisque ad proximum suum stupebit,  facies combustæ vultus eorum. "
        },
        {
            "chapter": 13,
            "verse": 9,
            "name": "Isaiah 13:9",
            "text": " Ecce dies Domini veniet,  crudelis, et indignationis plenus, et iræ, furorisque,  ad ponendam terram in solitudinem,  et peccatores ejus conterendos de ea. "
        },
        {
            "chapter": 13,
            "verse": 10,
            "name": "Isaiah 13:10",
            "text": " Quoniam stellæ cæli, et splendor earum,  non expandent lumen suum ;  obtenebratus est sol in ortu suo,  et luna non splendebit in lumine suo. "
        },
        {
            "chapter": 13,
            "verse": 11,
            "name": "Isaiah 13:11",
            "text": " Et visitabo super orbis mala,  et contra impios iniquitatem eorum ;  et quiescere faciam superbiam infidelium,  et arrogantiam fortium humiliabo. "
        },
        {
            "chapter": 13,
            "verse": 12,
            "name": "Isaiah 13:12",
            "text": " Pretiosior erit vir auro,  et homo mundo obrizo. "
        },
        {
            "chapter": 13,
            "verse": 13,
            "name": "Isaiah 13:13",
            "text": " Super hoc cælum turbabo ;  et movebitur terra de loco suo,  propter indignationem Domini exercituum,  et propter diem iræ furoris ejus. "
        },
        {
            "chapter": 13,
            "verse": 14,
            "name": "Isaiah 13:14",
            "text": " Et erit quasi damula fugiens,  et quasi ovis, et non erit qui congreget.  Unusquisque ad populum suum convertetur,  et singuli ad terram suam fugient. "
        },
        {
            "chapter": 13,
            "verse": 15,
            "name": "Isaiah 13:15",
            "text": " Omnis qui inventus fuerit occidetur,  et omnis qui supervenerit cadet in gladio ; "
        },
        {
            "chapter": 13,
            "verse": 16,
            "name": "Isaiah 13:16",
            "text": " infantes eorum allidentur in oculis eorum,  diripientur domus eorum, et uxores eorum violabuntur. "
        },
        {
            "chapter": 13,
            "verse": 17,
            "name": "Isaiah 13:17",
            "text": " Ecce ego suscitabo super eos Medos,  qui argentum non quærant,  nec aurum velint ; "
        },
        {
            "chapter": 13,
            "verse": 18,
            "name": "Isaiah 13:18",
            "text": " sed sagittis parvulos interficient,  et lactantibus uteris non miserebuntur,  et super filios non parcet oculus eorum. "
        },
        {
            "chapter": 13,
            "verse": 19,
            "name": "Isaiah 13:19",
            "text": " Et erit Babylon illa gloriosa in regnis,  inclyta superbia Chaldæorum,  sicut subvertit Dominus Sodomam et Gomorrham. "
        },
        {
            "chapter": 13,
            "verse": 20,
            "name": "Isaiah 13:20",
            "text": " Non habitabitur usque in finem,  et non fundabitur usque ad generationem et generationem ;  nec ponet ibi tentoria Arabs,  nec pastores requiescent ibi. "
        },
        {
            "chapter": 13,
            "verse": 21,
            "name": "Isaiah 13:21",
            "text": " Sed requiescent ibi bestiæ,  et replebuntur domus eorum draconibus,  et habitabunt ibi struthiones,  et pilosi saltabunt ibi ; "
        },
        {
            "chapter": 13,
            "verse": 22,
            "name": "Isaiah 13:22",
            "text": " et respondebunt ibi ululæ in ædibus ejus,  et sirenes in delubris voluptatis.  "
        }
    ]
}