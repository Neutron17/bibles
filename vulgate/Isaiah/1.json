{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 1,
    "name": "Isaiah 1",
    "verses": [
        {
            "chapter": 1,
            "verse": 1,
            "name": "Isaiah 1:1",
            "text": "Visio Isaiæ, filii Amos, quam vidit super Judam et Jerusalem, in diebus Oziæ, Joathan, Achaz, et Ezechiæ, regum Juda.  "
        },
        {
            "chapter": 1,
            "verse": 2,
            "name": "Isaiah 1:2",
            "text": "  Audite, cæli, et auribus percipe, terra,  quoniam Dominus locutus est.  Filios enutrivi, et exaltavi ;  ipsi autem spreverunt me. "
        },
        {
            "chapter": 1,
            "verse": 3,
            "name": "Isaiah 1:3",
            "text": " Cognovit bos possessorem suum,  et asinus præsepe domini sui ;  Israël autem me non cognovit,  et populus meus non intellexit. "
        },
        {
            "chapter": 1,
            "verse": 4,
            "name": "Isaiah 1:4",
            "text": " Væ genti peccatrici,  populo gravi iniquitate,  semini nequam, filiis sceleratis !  dereliquerunt Dominum ;  blasphemaverunt Sanctum Israël ;  abalienati sunt retrorsum. "
        },
        {
            "chapter": 1,
            "verse": 5,
            "name": "Isaiah 1:5",
            "text": " Super quo percutiam vos ultra, addentes prævaricationem ?  omne caput languidum,  et omne cor mœrens. "
        },
        {
            "chapter": 1,
            "verse": 6,
            "name": "Isaiah 1:6",
            "text": " A planta pedis usque ad verticem,  non est in eo sanitas ;  vulnus, et livor, et plaga tumens,  non est circumligata, nec curata medicamine,  neque fota oleo. "
        },
        {
            "chapter": 1,
            "verse": 7,
            "name": "Isaiah 1:7",
            "text": " Terra vestra deserta ;  civitates vestræ succensæ igni :  regionem vestram coram vobis alieni devorant,  et desolabitur sicut in vastitate hostili. "
        },
        {
            "chapter": 1,
            "verse": 8,
            "name": "Isaiah 1:8",
            "text": " Et derelinquetur filia Sion  ut umbraculum in vinea,  et sicut tugurium in cucumerario,  et sicut civitas quæ vastatur. "
        },
        {
            "chapter": 1,
            "verse": 9,
            "name": "Isaiah 1:9",
            "text": " Nisi Dominus exercituum  reliquisset nobis semen,  quasi Sodoma fuissemus,  et quasi Gomorrha similes essemus. "
        },
        {
            "chapter": 1,
            "verse": 10,
            "name": "Isaiah 1:10",
            "text": " Audite verbum Domini,  principes Sodomorum ;  percipite auribus legem Dei nostri,  populus Gomorrhæ. "
        },
        {
            "chapter": 1,
            "verse": 11,
            "name": "Isaiah 1:11",
            "text": " Quo mihi multitudinem victimarum vestrarum ?  dicit Dominus.  Plenus sum :  holocausta arietum,  et adipem pinguium,  et sanguinem vitulorum et agnorum et hircorum,  nolui. "
        },
        {
            "chapter": 1,
            "verse": 12,
            "name": "Isaiah 1:12",
            "text": " Cum veniretis ante conspectum meum,  quis quæsivit hæc de manibus vestris,  ut ambularetis in atriis meis ? "
        },
        {
            "chapter": 1,
            "verse": 13,
            "name": "Isaiah 1:13",
            "text": " Ne offeratis ultra sacrificium frustra :  incensum abominatio est mihi.  Neomeniam et sabbatum, et festivitates alias, non feram ;  iniqui sunt cœtus vestri. "
        },
        {
            "chapter": 1,
            "verse": 14,
            "name": "Isaiah 1:14",
            "text": " Calendas vestras, et solemnitates vestras odivit anima mea :  facta sunt mihi molesta ; laboravi sustinens. "
        },
        {
            "chapter": 1,
            "verse": 15,
            "name": "Isaiah 1:15",
            "text": " Et cum extenderitis manus vestras, avertam oculos meos a vobis,  et cum multiplicaveritis orationem, non exaudiam :  manus enim vestræ sanguine plenæ sunt. "
        },
        {
            "chapter": 1,
            "verse": 16,
            "name": "Isaiah 1:16",
            "text": " Lavamini, mundi estote ;  auferte malum cogitationum vestrarum  ab oculis meis :  quiescite agere perverse, "
        },
        {
            "chapter": 1,
            "verse": 17,
            "name": "Isaiah 1:17",
            "text": " discite benefacere ;  quærite judicium, subvenite oppresso,  judicate pupillo, defendite viduam. "
        },
        {
            "chapter": 1,
            "verse": 18,
            "name": "Isaiah 1:18",
            "text": " Et venite, et arguite me, dicit Dominus.  Si fuerint peccata vestra ut coccinum,  quasi nix dealbabuntur ;  et si fuerint rubra quasi vermiculus,  velut lana alba erunt. "
        },
        {
            "chapter": 1,
            "verse": 19,
            "name": "Isaiah 1:19",
            "text": " Si volueritis, et audieritis me,  bona terræ comeditis. "
        },
        {
            "chapter": 1,
            "verse": 20,
            "name": "Isaiah 1:20",
            "text": " Quod si nolueritis, et me ad iracundiam provocaveritis,  gladius devorabit vos,  quia os Domini locutum est. "
        },
        {
            "chapter": 1,
            "verse": 21,
            "name": "Isaiah 1:21",
            "text": " Quomodo facta est meretrix  civitas fidelis, plena judicii ?  justitia habitavit in ea,  nunc autem homicidæ. "
        },
        {
            "chapter": 1,
            "verse": 22,
            "name": "Isaiah 1:22",
            "text": " Argentum tuum versum est in scoriam ;  vinum tuum mistum est aqua. "
        },
        {
            "chapter": 1,
            "verse": 23,
            "name": "Isaiah 1:23",
            "text": " Principes tui infideles,  socii furum.  Omnes diligunt munera,  sequuntur retributiones.  Pupillo non judicant,  et causa viduæ non ingreditur ad illos. "
        },
        {
            "chapter": 1,
            "verse": 24,
            "name": "Isaiah 1:24",
            "text": " Propter hoc ait Dominus,  Deus exercituum, Fortis Israël :  Heu ! consolabor super hostibus meis,  et vindicabor de inimicis meis. "
        },
        {
            "chapter": 1,
            "verse": 25,
            "name": "Isaiah 1:25",
            "text": " Et convertam manum meam ad te,  et excoquam ad puram scoriam tuam,  et auferam omne stannum tuum. "
        },
        {
            "chapter": 1,
            "verse": 26,
            "name": "Isaiah 1:26",
            "text": " Et restituam judices tuos ut fuerunt prius,  et consiliarios tuos sicut antiquitus ;  post hæc vocaberis civitas justi,  urbs fidelis. "
        },
        {
            "chapter": 1,
            "verse": 27,
            "name": "Isaiah 1:27",
            "text": " Sion in judicio redimetur,  et reducent eam in justitia. "
        },
        {
            "chapter": 1,
            "verse": 28,
            "name": "Isaiah 1:28",
            "text": " Et conteret scelestos, et peccatores simul ;  et qui dereliquerunt Dominum consumentur. "
        },
        {
            "chapter": 1,
            "verse": 29,
            "name": "Isaiah 1:29",
            "text": " Confundentur enim ab idolis quibus sacrificaverunt,  et erubescetis super hortis quos elegeratis, "
        },
        {
            "chapter": 1,
            "verse": 30,
            "name": "Isaiah 1:30",
            "text": " cum fueritis velut quercus defluentibus foliis,  et velut hortus absque aqua. "
        },
        {
            "chapter": 1,
            "verse": 31,
            "name": "Isaiah 1:31",
            "text": " Et erit fortitudo vestra ut favilla stuppæ,  et opus vestrum quasi scintilla,  et succendetur utrumque simul,  et non erit qui extinguat.  "
        }
    ]
}