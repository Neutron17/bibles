{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 28,
    "name": "Isaiah 28",
    "verses": [
        {
            "chapter": 28,
            "verse": 1,
            "name": "Isaiah 28:1",
            "text": "Væ coronæ superbiæ, ebriis Ephraim,  et flori decidenti, gloriæ exsultationis ejus,  qui erant in vertice vallis pinguissimæ,  errantes a vino. "
        },
        {
            "chapter": 28,
            "verse": 2,
            "name": "Isaiah 28:2",
            "text": " Ecce validus et fortis Dominus  sicut impetus grandinis ; turbo confringens,  sicut impetus aquarum multarum inundantium  et emissarum super terram spatiosam. "
        },
        {
            "chapter": 28,
            "verse": 3,
            "name": "Isaiah 28:3",
            "text": " Pedibus conculcabitur  corona superbiæ ebriorum Ephraim. "
        },
        {
            "chapter": 28,
            "verse": 4,
            "name": "Isaiah 28:4",
            "text": " Et erit flos decidens gloriæ exsultationis ejus,  qui est super verticem vallis pinguium,  quasi temporaneum ante maturitatem autumni,  quod, cum aspexerit videns,  statim ut manu tenuerit, devorabit illud. "
        },
        {
            "chapter": 28,
            "verse": 5,
            "name": "Isaiah 28:5",
            "text": " In die illa erit Dominus exercituum corona gloriæ,  et sertum exsultationis residuo populi sui ; "
        },
        {
            "chapter": 28,
            "verse": 6,
            "name": "Isaiah 28:6",
            "text": " et spiritus judicii sedenti super judicium,  et fortitudo revertentibus de bello ad portam. "
        },
        {
            "chapter": 28,
            "verse": 7,
            "name": "Isaiah 28:7",
            "text": " Verum hi quoque præ vino nescierunt, et præ ebrietate erraverunt ;  sacerdos et propheta nescierunt præ ebrietate ;  absorpti sunt a vino, erraverunt in ebrietate,  nescierunt videntem, ignoraverunt judicium. "
        },
        {
            "chapter": 28,
            "verse": 8,
            "name": "Isaiah 28:8",
            "text": " Omnes enim mensæ repletæ sunt vomitu sordiumque,  ita ut non esset ultra locus. "
        },
        {
            "chapter": 28,
            "verse": 9,
            "name": "Isaiah 28:9",
            "text": " Quem docebit scientiam ?  et quem intelligere faciet auditum ?  Ablactatos a lacte,  avulsos ab uberibus. "
        },
        {
            "chapter": 28,
            "verse": 10,
            "name": "Isaiah 28:10",
            "text": " Quia manda, remanda ; manda, remanda ;  exspecta, reexspecta ; exspecta, reexspecta ;  modicum ibi, modicum ibi. "
        },
        {
            "chapter": 28,
            "verse": 11,
            "name": "Isaiah 28:11",
            "text": " In loquela enim labii,  et lingua altera  loquetur ad populum istum. "
        },
        {
            "chapter": 28,
            "verse": 12,
            "name": "Isaiah 28:12",
            "text": " Cui dixit : Hæc est requies mea,  reficite lassum ;  et hoc est meum refrigerium :  et noluerunt audire. "
        },
        {
            "chapter": 28,
            "verse": 13,
            "name": "Isaiah 28:13",
            "text": " Et erit eis verbum Domini :  Manda, remanda ; manda, remanda ;  exspecta, reexspecta ; exspecta, reexspecta ;  modicum ibi, modicum ibi ;  ut vadant, et cadant retrorsum,  et conterantur, et illaqueentur, et capiantur. "
        },
        {
            "chapter": 28,
            "verse": 14,
            "name": "Isaiah 28:14",
            "text": " Propter hoc audite verbum Domini, viri illusores,  qui dominamini super populum meum, qui est in Jerusalem. "
        },
        {
            "chapter": 28,
            "verse": 15,
            "name": "Isaiah 28:15",
            "text": " Dixistis enim : Percussimus fœdus cum morte,  et cum inferno fecimus pactum :  flagellum inundans cum transierit, non veniet super nos  quia posuimus mendacium spem nostram,  et mendacio protecti sumus. "
        },
        {
            "chapter": 28,
            "verse": 16,
            "name": "Isaiah 28:16",
            "text": " Idcirco hæc dicit Dominus Deus :  Ecce ego mittam in fundamentis Sion lapidem,  lapidem probatum,  angularem, pretiosum, in fundamento fundatum ;  qui crediderit, non festinet. "
        },
        {
            "chapter": 28,
            "verse": 17,
            "name": "Isaiah 28:17",
            "text": " Et ponam in pondere judicium,  et justitiam in mensura ;  et subvertet grando spem mendacii,  et protectionem aquæ inundabunt. "
        },
        {
            "chapter": 28,
            "verse": 18,
            "name": "Isaiah 28:18",
            "text": " Et delebitur fœdus vestrum cum morte,  et pactum vestrum cum inferno non stabit :  flagellum inundans cum transierit, eritis ei in conculcationem. "
        },
        {
            "chapter": 28,
            "verse": 19,
            "name": "Isaiah 28:19",
            "text": " Quandocumque pertransierit, tollet vos,  quoniam in mane diluculo pertransibit in die et in nocte ;  et tantummodo sola vexatio intellectum dabit auditui. "
        },
        {
            "chapter": 28,
            "verse": 20,
            "name": "Isaiah 28:20",
            "text": " Coangustatum est enim stratum, ita ut alter decidat ;  et pallium breve utrumque operire non potest. "
        },
        {
            "chapter": 28,
            "verse": 21,
            "name": "Isaiah 28:21",
            "text": " Sicut enim in monte divisionum stabit Dominus ;  sicut in valle quæ est in Gabaon irascetur,  ut faciat opus suum, alienum opus ejus :  ut operetur opus suum, peregrinum est opus ejus ab eo. "
        },
        {
            "chapter": 28,
            "verse": 22,
            "name": "Isaiah 28:22",
            "text": " Et nunc nolite illudere,  ne forte constringantur vincula vestra ;  consummationem enim et abbreviationem audivi  a Domino Deo exercituum, super universam terram. "
        },
        {
            "chapter": 28,
            "verse": 23,
            "name": "Isaiah 28:23",
            "text": " Auribus percipite, et audite vocem meam :  attendite, et audite eloquium meum. "
        },
        {
            "chapter": 28,
            "verse": 24,
            "name": "Isaiah 28:24",
            "text": " Numquid tota die arabit arans ut serat ?  proscindet et sarriet humum suam ? "
        },
        {
            "chapter": 28,
            "verse": 25,
            "name": "Isaiah 28:25",
            "text": " Nonne cum adæquaverit faciem ejus,  seret gith et cyminum sparget ?  et ponet triticum per ordinem, et hordeum,  et milium, et viciam in finibus suis ? "
        },
        {
            "chapter": 28,
            "verse": 26,
            "name": "Isaiah 28:26",
            "text": " Et erudiet illum in judicio ;  Deus suus docebit illum. "
        },
        {
            "chapter": 28,
            "verse": 27,
            "name": "Isaiah 28:27",
            "text": " Non enim in serris triturabitur gith,  nec rota plaustri super cyminum circuibit ;  sed in virga excutietur gith,  et cyminum in baculo. "
        },
        {
            "chapter": 28,
            "verse": 28,
            "name": "Isaiah 28:28",
            "text": " Panis autem comminuetur ;  verum non in perpetuum triturans triturabit illum,  neque vexabit eum rota plaustri,  neque ungulis suis comminuet eum. "
        },
        {
            "chapter": 28,
            "verse": 29,
            "name": "Isaiah 28:29",
            "text": " Et hoc a Domino Deo exercituum exivit,  ut mirabile faceret consilium, et magnificaret justitiam.  "
        }
    ]
}