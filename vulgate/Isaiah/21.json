{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 21,
    "name": "Isaiah 21",
    "verses": [
        {
            "chapter": 21,
            "verse": 1,
            "name": "Isaiah 21:1",
            "text": "Onus deserti maris.   Sicut turbines ab africo veniunt,  de deserto venit,  de terra horribili. "
        },
        {
            "chapter": 21,
            "verse": 2,
            "name": "Isaiah 21:2",
            "text": " Visio dura nuntiata est mihi :  qui incredulus est infideliter agit ;  et qui depopulator est vastat.  Ascende, Ælam ; obside, Mede ;  omnem gemitum ejus cessare feci. "
        },
        {
            "chapter": 21,
            "verse": 3,
            "name": "Isaiah 21:3",
            "text": " Propterea repleti sunt lumbi mei dolore ;  angustia possedit me  sicut angustia parturientis ;  corrui cum audirem, conturbatus sum cum viderem. "
        },
        {
            "chapter": 21,
            "verse": 4,
            "name": "Isaiah 21:4",
            "text": " Emarcuit cor meum ;  tenebræ stupefecerunt me :  Babylon dilecta mea  posita est mihi in miraculum. "
        },
        {
            "chapter": 21,
            "verse": 5,
            "name": "Isaiah 21:5",
            "text": " Pone mensam, contemplare in specula  comedentes et bibentes :  surgite, principes,  arripite clypeum. "
        },
        {
            "chapter": 21,
            "verse": 6,
            "name": "Isaiah 21:6",
            "text": " Hæc enim dixit mihi Dominus :  Vade, et pone speculatorem,  et quodcumque viderit annuntiet. "
        },
        {
            "chapter": 21,
            "verse": 7,
            "name": "Isaiah 21:7",
            "text": " Et vidit currum duorum equitum,  ascensorem asini,  et ascensorem cameli ;  et contemplatus est diligenter multo intuitu. "
        },
        {
            "chapter": 21,
            "verse": 8,
            "name": "Isaiah 21:8",
            "text": " Et clamavit leo :  Super speculam Domini ego sum,  stans jugiter per diem ;  et super custodiam meam ego sum,  stans totis noctibus. "
        },
        {
            "chapter": 21,
            "verse": 9,
            "name": "Isaiah 21:9",
            "text": " Ecce iste venit ascensor  vir bigæ equitum ;  et respondit, et dixit :  Cecidit, cecidit Babylon,  et omnia sculptilia deorum ejus  contrita sunt in terram. "
        },
        {
            "chapter": 21,
            "verse": 10,
            "name": "Isaiah 21:10",
            "text": " Tritura mea et filii areæ meæ,  quæ audivi a Domino exercituum,  Deo Israël,  annuntiavi vobis.  "
        },
        {
            "chapter": 21,
            "verse": 11,
            "name": "Isaiah 21:11",
            "text": " Onus Duma.   Ad me clamat ex Seir :  Custos, quid de nocte ?  custos, quid de nocte ? "
        },
        {
            "chapter": 21,
            "verse": 12,
            "name": "Isaiah 21:12",
            "text": " Dixit custos :  Venit mane et nox ;  si quæritis, quærite ;  convertimini, venite.  "
        },
        {
            "chapter": 21,
            "verse": 13,
            "name": "Isaiah 21:13",
            "text": " Onus in Arabia.   In saltu ad vesperam dormietis,  in semitis Dedanim. "
        },
        {
            "chapter": 21,
            "verse": 14,
            "name": "Isaiah 21:14",
            "text": " Occurrentes sitienti ferte aquam,  qui habitatis terram austri ;  cum panibus occurrite fugienti. "
        },
        {
            "chapter": 21,
            "verse": 15,
            "name": "Isaiah 21:15",
            "text": " A facie enim gladiorum fugerunt,  a facie gladii imminentis,  a facie arcus extenti,  a facie gravis prælii. "
        },
        {
            "chapter": 21,
            "verse": 16,
            "name": "Isaiah 21:16",
            "text": " Quoniam hæc dicit Dominus ad me :  Adhuc in uno anno, quasi in anno mercenarii,  et auferetur omnis gloria Cedar. "
        },
        {
            "chapter": 21,
            "verse": 17,
            "name": "Isaiah 21:17",
            "text": " Et reliquiæ numeri sagittariorum fortium  de filiis Cedar imminuentur ;  Dominus enim Deus Israël locutus est.  "
        }
    ]
}