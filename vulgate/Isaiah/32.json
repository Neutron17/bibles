{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 32,
    "name": "Isaiah 32",
    "verses": [
        {
            "chapter": 32,
            "verse": 1,
            "name": "Isaiah 32:1",
            "text": "Ecce in justitia regnabit rex,  et principes in judicio præerunt. "
        },
        {
            "chapter": 32,
            "verse": 2,
            "name": "Isaiah 32:2",
            "text": " Et erit vir sicut qui absconditur a vento,  et celat se a tempestate ;  sicut rivi aquarum in siti,  et umbra petræ prominentis in terra deserta. "
        },
        {
            "chapter": 32,
            "verse": 3,
            "name": "Isaiah 32:3",
            "text": " Non caligabunt oculi videntium,  et aures audientium diligenter auscultabunt. "
        },
        {
            "chapter": 32,
            "verse": 4,
            "name": "Isaiah 32:4",
            "text": " Et cor stultorum intelliget scientiam,  et lingua balborum velociter loquetur et plane. "
        },
        {
            "chapter": 32,
            "verse": 5,
            "name": "Isaiah 32:5",
            "text": " Non vocabitur ultra is qui insipiens est, princeps,  neque fraudulentus appellabitur major ; "
        },
        {
            "chapter": 32,
            "verse": 6,
            "name": "Isaiah 32:6",
            "text": " stultus enim fatua loquetur,  et cor ejus faciet iniquitatem,  ut perficiat simulationem,  et loquatur ad Dominum fraudulenter,  et vacuam faciat animam esurientis,  et potum sitienti auferat. "
        },
        {
            "chapter": 32,
            "verse": 7,
            "name": "Isaiah 32:7",
            "text": " Fraudulenti vasa pessima sunt ;  ipse enim cogitationes concinnavit  ad perdendos mites in sermone mendacii,  cum loqueretur pauper judicium. "
        },
        {
            "chapter": 32,
            "verse": 8,
            "name": "Isaiah 32:8",
            "text": " Princeps vero ea quæ digna sunt principe cogitabit,  et ipse super duces stabit. "
        },
        {
            "chapter": 32,
            "verse": 9,
            "name": "Isaiah 32:9",
            "text": " Mulieres opulentæ, surgite,  et audite vocem meam ;  filiæ confidentes,  percipite auribus eloquium meum. "
        },
        {
            "chapter": 32,
            "verse": 10,
            "name": "Isaiah 32:10",
            "text": " Post dies enim et annum,  vos conturbabimini confidentes ;  consummata est enim vindemia,  collectio ultra non veniet. "
        },
        {
            "chapter": 32,
            "verse": 11,
            "name": "Isaiah 32:11",
            "text": " Obstupescite, opulentæ ;  conturbamini, confidentes :  exuite vos et confundimini ;  accingite lumbos vestros. "
        },
        {
            "chapter": 32,
            "verse": 12,
            "name": "Isaiah 32:12",
            "text": " Super ubera plangite,  super regione desiderabili,  super vinea fertili. "
        },
        {
            "chapter": 32,
            "verse": 13,
            "name": "Isaiah 32:13",
            "text": " Super humum populi mei  spinæ et vepres ascendent :  quanto magis super omnes domos gaudii  civitatis exultantis ! "
        },
        {
            "chapter": 32,
            "verse": 14,
            "name": "Isaiah 32:14",
            "text": " Domus enim dimissa est,  multitudo urbis relicta est,  tenebræ et palpatio  factæ sunt super speluncas usque in æternum ;  gaudium onagrorum,  pascua gregum. "
        },
        {
            "chapter": 32,
            "verse": 15,
            "name": "Isaiah 32:15",
            "text": " Donec effundatur super nos  spiritus de excelso,  et erit desertum in carmel,  et carmel in saltum reputabitur. "
        },
        {
            "chapter": 32,
            "verse": 16,
            "name": "Isaiah 32:16",
            "text": " Et habitabit in solitudine judicium,  et justitia in carmel sedebit. "
        },
        {
            "chapter": 32,
            "verse": 17,
            "name": "Isaiah 32:17",
            "text": " Et erit opus justitiæ pax,  et cultus justitiæ silentium,  et securitas usque in sempiternum. "
        },
        {
            "chapter": 32,
            "verse": 18,
            "name": "Isaiah 32:18",
            "text": " Et sedebit populus meus in pulchritudine pacis,  et in tabernaculis fiduciæ,  et in requie opulenta. "
        },
        {
            "chapter": 32,
            "verse": 19,
            "name": "Isaiah 32:19",
            "text": " Grando autem in descensione saltus,  et humilitate humiliabitur civitas. "
        },
        {
            "chapter": 32,
            "verse": 20,
            "name": "Isaiah 32:20",
            "text": " Beati qui seminatis super omnes aquas,  immittentes pedem bovis et asini.  "
        }
    ]
}