{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 11,
    "name": "Isaiah 11",
    "verses": [
        {
            "chapter": 11,
            "verse": 1,
            "name": "Isaiah 11:1",
            "text": "Et egredietur virga de radice Jesse,  et flos de radice ejus ascendet. "
        },
        {
            "chapter": 11,
            "verse": 2,
            "name": "Isaiah 11:2",
            "text": " Et requiescet super eum spiritus Domini :  spiritus sapientiæ et intellectus,  spiritus consilii et fortitudinis,  spiritus scientiæ et pietatis ; "
        },
        {
            "chapter": 11,
            "verse": 3,
            "name": "Isaiah 11:3",
            "text": " et replebit eum spiritus timoris Domini.  Non secundum visionem oculorum judicabit,  neque secundum auditum aurium arguet ; "
        },
        {
            "chapter": 11,
            "verse": 4,
            "name": "Isaiah 11:4",
            "text": " sed judicabit in justitia pauperes,  et arguet in æquitate pro mansuetis terræ ;  et percutiet terram virga oris sui,  et spiritu labiorum suorum interficiet impium. "
        },
        {
            "chapter": 11,
            "verse": 5,
            "name": "Isaiah 11:5",
            "text": " Et erit justitia cingulum lumborum ejus,  et fides cinctorium renum ejus. "
        },
        {
            "chapter": 11,
            "verse": 6,
            "name": "Isaiah 11:6",
            "text": " Habitabit lupus cum agno,  et pardus cum hædo accubabit ;  vitulus, et leo, et ovis, simul morabuntur,  et puer parvulus minabit eos. "
        },
        {
            "chapter": 11,
            "verse": 7,
            "name": "Isaiah 11:7",
            "text": " Vitulus et ursus pascentur,  simul requiescent catuli eorum ;  et leo quasi bos comedet paleas. "
        },
        {
            "chapter": 11,
            "verse": 8,
            "name": "Isaiah 11:8",
            "text": " Et delectabitur infans ab ubere super foramine aspidis ;  et in caverna reguli  qui ablactatus fuerit manum suam mittet. "
        },
        {
            "chapter": 11,
            "verse": 9,
            "name": "Isaiah 11:9",
            "text": " Non nocebunt, et non occident  in universo monte sancto meo,  quia repleta est terra scientia Domini, sicut aquæ maris operientes. "
        },
        {
            "chapter": 11,
            "verse": 10,
            "name": "Isaiah 11:10",
            "text": " In die illa radix Jesse,  qui stat in signum populorum,  ipsum gentes deprecabuntur,  et erit sepulchrum ejus gloriosum. "
        },
        {
            "chapter": 11,
            "verse": 11,
            "name": "Isaiah 11:11",
            "text": " Et erit in die illa : adjiciet Dominus secundo manum suam  ad possidendum residuum populi sui,  quod relinquetur ab Assyriis, et ab Ægypto,  et a Phetros, et ab Æthiopia, et ab Ælam, et a Sennaar,  et ab Emath, et ab insulis maris. "
        },
        {
            "chapter": 11,
            "verse": 12,
            "name": "Isaiah 11:12",
            "text": " Et levabit signum in nationes,  et congregabit profugos Israël,  et dispersos Juda colliget  a quatuor plagis terræ. "
        },
        {
            "chapter": 11,
            "verse": 13,
            "name": "Isaiah 11:13",
            "text": " Et auferetur zelus Ephraim,  et hostes Juda peribunt ;  Ephraim non æmulabitur Judam,  et Judas non pugnabit contra Ephraim. "
        },
        {
            "chapter": 11,
            "verse": 14,
            "name": "Isaiah 11:14",
            "text": " Et volabunt in humeros Philisthiim per mare,  simul prædabuntur filios orientis ;  Idumæa et Moab præceptum manus eorum,  et filii Ammon obedientes erunt. "
        },
        {
            "chapter": 11,
            "verse": 15,
            "name": "Isaiah 11:15",
            "text": " Et desolabit Dominus linguam maris Ægypti,  et levabit manum suam super flumen in fortitudine spiritus sui ;  et percutiet eum in septem rivis,  ita ut transeant per eum calceati. "
        },
        {
            "chapter": 11,
            "verse": 16,
            "name": "Isaiah 11:16",
            "text": " Et erit via residuo populo meo  qui relinquetur ab Assyriis,  sicut fuit Israëli  in die illa qua ascendit de terra Ægypti.  "
        }
    ]
}