{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 35,
    "name": "Isaiah 35",
    "verses": [
        {
            "chapter": 35,
            "verse": 1,
            "name": "Isaiah 35:1",
            "text": "Lætabitur deserta et invia,  et exsultabit solitudo,  et florebit quasi lilium. "
        },
        {
            "chapter": 35,
            "verse": 2,
            "name": "Isaiah 35:2",
            "text": " Germinans germinabit, et exsultabit  lætabunda et laudans :  gloria Libani data est ei,  decor Carmeli et Saron ;  ipsi videbunt gloriam Domini,  et decorem Dei nostri. "
        },
        {
            "chapter": 35,
            "verse": 3,
            "name": "Isaiah 35:3",
            "text": " Confortate manus dissolutas,  et genua debilia roborate. "
        },
        {
            "chapter": 35,
            "verse": 4,
            "name": "Isaiah 35:4",
            "text": " Dicite pusillanimis :  Confortamini, et nolite timere :  ecce Deus vester ultionem adducet retributionis ;  Deus ipse veniet, et salvabit vos. "
        },
        {
            "chapter": 35,
            "verse": 5,
            "name": "Isaiah 35:5",
            "text": " Tunc aperientur oculi cæcorum,  et aures surdorum patebunt ; "
        },
        {
            "chapter": 35,
            "verse": 6,
            "name": "Isaiah 35:6",
            "text": " tunc saliet sicut cervus claudus,  et aperta erit lingua mutorum :  quia scissæ sunt in deserto aquæ,  et torrentes in solitudine ; "
        },
        {
            "chapter": 35,
            "verse": 7,
            "name": "Isaiah 35:7",
            "text": " et quæ erat arida, erit in stagnum,  et sitiens in fontes aquarum.  In cubilibus, in quibus prius dracones habitabant,  orietur viror calami et junci. "
        },
        {
            "chapter": 35,
            "verse": 8,
            "name": "Isaiah 35:8",
            "text": " Et erit ibi semita et via,  et via sancta vocabitur :  non transibit per eam pollutus,  et hæc erit vobis directa via,  ita ut stulti non errent per eam. "
        },
        {
            "chapter": 35,
            "verse": 9,
            "name": "Isaiah 35:9",
            "text": " Non erit ibi leo,  et mala bestia non ascendet per eam,  nec invenietur ibi ;  et ambulabunt qui liberati fuerint. "
        },
        {
            "chapter": 35,
            "verse": 10,
            "name": "Isaiah 35:10",
            "text": " Et redempti a Domino convertentur,  et venient in Sion cum laude,  et lætitia sempiterna super caput eorum :  gaudium et lætitiam obtinebunt,  et fugiet dolor et gemitus.  "
        }
    ]
}