{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 48,
    "name": "Isaiah 48",
    "verses": [
        {
            "chapter": 48,
            "verse": 1,
            "name": "Isaiah 48:1",
            "text": "Audite hæc, domus Jacob,  qui vocamini nomine Israël,  et de aquis Juda existis ;  qui juratis in nomine Domini,  et Dei Israël recordamini  non in veritate neque in justitia. "
        },
        {
            "chapter": 48,
            "verse": 2,
            "name": "Isaiah 48:2",
            "text": " De civitate enim sancta vocati sunt,  et super Deum Israël constabiliti sunt :  Dominus exercituum nomen ejus. "
        },
        {
            "chapter": 48,
            "verse": 3,
            "name": "Isaiah 48:3",
            "text": " Priora ex tunc annuntiavi,  et ex ore meo exierunt, et audita feci ea :  repente operatus sum, et venerunt. "
        },
        {
            "chapter": 48,
            "verse": 4,
            "name": "Isaiah 48:4",
            "text": " Scivi enim quia durus es tu,  et nervus ferreus cervix tua,  et frons tua ærea. "
        },
        {
            "chapter": 48,
            "verse": 5,
            "name": "Isaiah 48:5",
            "text": " Prædixi tibi ex tunc ;  antequam venirent, indicavi tibi,  ne forte diceres : Idola mea fecerunt hæc,  et sculptilia mea et conflatilia mandaverunt ista. "
        },
        {
            "chapter": 48,
            "verse": 6,
            "name": "Isaiah 48:6",
            "text": " Quæ audisti, vide omnia ;  vos autem, num annuntiastis ?  Audita feci tibi nova ex tunc,  et conservata sunt quæ nescis. "
        },
        {
            "chapter": 48,
            "verse": 7,
            "name": "Isaiah 48:7",
            "text": " Nunc creata sunt et non ex tunc ;  et ante diem, et non audisti ea,  ne forte dicas : Ecce ego cognovi ea. "
        },
        {
            "chapter": 48,
            "verse": 8,
            "name": "Isaiah 48:8",
            "text": " Neque audisti, neque cognovisti,  neque ex tunc aperta est auris tua :  scio enim quia prævaricans prævaricaberis,  et transgressorem ex utero vocavi te. "
        },
        {
            "chapter": 48,
            "verse": 9,
            "name": "Isaiah 48:9",
            "text": " Propter nomen meum longe faciam furorem meum,  et laude mea infrenabo te,  ne intereas. "
        },
        {
            "chapter": 48,
            "verse": 10,
            "name": "Isaiah 48:10",
            "text": " Ecce excoxi te, sed non quasi argentum ;  elegi te in camino paupertatis. "
        },
        {
            "chapter": 48,
            "verse": 11,
            "name": "Isaiah 48:11",
            "text": " Propter me, propter me faciam,  ut non blasphemer ;  et gloriam meam alteri non dabo. "
        },
        {
            "chapter": 48,
            "verse": 12,
            "name": "Isaiah 48:12",
            "text": " Audi me, Jacob,  et Israël, quem ego voco :  ego ipse, ego primus,  et ego novissimus. "
        },
        {
            "chapter": 48,
            "verse": 13,
            "name": "Isaiah 48:13",
            "text": " Manus quoque mea fundavit terram,  et dextera mea mensa est cælos ;  ego vocabo eos,  et stabunt simul. "
        },
        {
            "chapter": 48,
            "verse": 14,
            "name": "Isaiah 48:14",
            "text": " Congregamini, omnes vos, et audite :  quis de eis annuntiavit hæc ?  Dominus dilexit eum, faciet voluntatem suam in Babylone,  et brachium suum in Chaldæis. "
        },
        {
            "chapter": 48,
            "verse": 15,
            "name": "Isaiah 48:15",
            "text": " Ego, ego locutus sum, et vocavi eum ;  adduxi eum, et directa est via ejus. "
        },
        {
            "chapter": 48,
            "verse": 16,
            "name": "Isaiah 48:16",
            "text": " Accedite ad me et audite hoc :  non a principio in abscondito locutus sum :  ex tempore antequam fieret, ibi eram :  et nunc Dominus Deus misit me,  et spiritus ejus. "
        },
        {
            "chapter": 48,
            "verse": 17,
            "name": "Isaiah 48:17",
            "text": " Hæc dicit Dominus, redemptor tuus,  Sanctus Israël :  Ego Dominus Deus tuus,  docens te utilia,  gubernans te in via qua ambulas. "
        },
        {
            "chapter": 48,
            "verse": 18,
            "name": "Isaiah 48:18",
            "text": " Utinam attendisses mandata mea :  facta fuisset sicut flumen pax tua,  et justitia tua sicut gurgites maris : "
        },
        {
            "chapter": 48,
            "verse": 19,
            "name": "Isaiah 48:19",
            "text": " et fuisset quasi arena semen tuum,  et stirps uteri tui ut lapilli ejus ;  non interisset et non fuisset attritum  nomen ejus a facie mea. "
        },
        {
            "chapter": 48,
            "verse": 20,
            "name": "Isaiah 48:20",
            "text": " Egredimini de Babylone, fugite a Chaldæis,  in voce exsultationis annuntiate :  auditum facite hoc,  et efferte illud usque ad extrema terræ.  Dicite : Redemit Dominus  servum suum Jacob. "
        },
        {
            "chapter": 48,
            "verse": 21,
            "name": "Isaiah 48:21",
            "text": " Non sitierunt in deserto, cum educeret eos :  aquam de petra produxit eis,  et scidit petram, et fluxerunt aquæ. "
        },
        {
            "chapter": 48,
            "verse": 22,
            "name": "Isaiah 48:22",
            "text": " Non est pax impiis, dicit Dominus.  "
        }
    ]
}