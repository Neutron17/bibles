{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 9,
    "name": "Isaiah 9",
    "verses": [
        {
            "chapter": 9,
            "verse": 1,
            "name": "Isaiah 9:1",
            "text": "Primo tempore alleviata est  terra Zabulon et terra Nephthali :  et novissimo aggravata est via maris  trans Jordanem Galilææ gentium. "
        },
        {
            "chapter": 9,
            "verse": 2,
            "name": "Isaiah 9:2",
            "text": " Populus qui ambulabat in tenebris,  vidit lucem magnam ;  habitantibus in regione umbræ mortis,  lux orta est eis. "
        },
        {
            "chapter": 9,
            "verse": 3,
            "name": "Isaiah 9:3",
            "text": " Multiplicasti gentem,  et non magnificasti lætitiam.  Lætabuntur coram te, sicut qui lætantur in messe ;  sicut exsultant victores capta præda, quando dividunt spolia. "
        },
        {
            "chapter": 9,
            "verse": 4,
            "name": "Isaiah 9:4",
            "text": " Jugum enim oneris ejus,  et virgam humeri ejus,  et sceptrum exactoris ejus  superasti, sicut in die Madian. "
        },
        {
            "chapter": 9,
            "verse": 5,
            "name": "Isaiah 9:5",
            "text": " Quia omnis violentia prædatio cum tumultu,  et vestimentum mistum sanguine,  erit in combustionem,  et cibus ignis. "
        },
        {
            "chapter": 9,
            "verse": 6,
            "name": "Isaiah 9:6",
            "text": " Parvulus enim natus est nobis,  et filius datus est nobis,  et factus est principatus super humerum ejus :  et vocabitur nomen ejus,  Admirabilis, Consiliarius, Deus, Fortis,  Pater futuri sæculi, Princeps pacis. "
        },
        {
            "chapter": 9,
            "verse": 7,
            "name": "Isaiah 9:7",
            "text": " Multiplicabitur ejus imperium,  et pacis non erit finis ;  super solium David, et super regnum ejus sedebit,  ut confirmet illud et corroboret  in judicio et justitia,  amodo et usque in sempiternum :  zelus Domini exercituum faciet hoc. "
        },
        {
            "chapter": 9,
            "verse": 8,
            "name": "Isaiah 9:8",
            "text": " Verbum misit Dominus in Jacob,  et cecidit in Israël. "
        },
        {
            "chapter": 9,
            "verse": 9,
            "name": "Isaiah 9:9",
            "text": " Et sciet omnis populus Ephraim,  et habitantes Samariam,  in superbia et magnitudine cordis dicentes : "
        },
        {
            "chapter": 9,
            "verse": 10,
            "name": "Isaiah 9:10",
            "text": " Lateres ceciderunt, sed quadris lapidibus ædificabimus ;  sycomoros succiderunt, sed cedros immutabimus. "
        },
        {
            "chapter": 9,
            "verse": 11,
            "name": "Isaiah 9:11",
            "text": " Et elevabit Dominus hostes Rasin super eum,  et inimicos ejus in tumultum vertet. "
        },
        {
            "chapter": 9,
            "verse": 12,
            "name": "Isaiah 9:12",
            "text": " Syriam ab oriente, et Philisthiim ab occidente ;  et devorabunt Israël toto ore.  In omnibus his non est aversus furor ejus,  sed adhuc manus ejus extenta. "
        },
        {
            "chapter": 9,
            "verse": 13,
            "name": "Isaiah 9:13",
            "text": " Et populus non est reversus ad percutientem se,  et Dominum exercituum non inquisierunt. "
        },
        {
            "chapter": 9,
            "verse": 14,
            "name": "Isaiah 9:14",
            "text": " Et disperdet Dominus ab Israël caput et caudam,  incurvantem et refrenantem, die una. "
        },
        {
            "chapter": 9,
            "verse": 15,
            "name": "Isaiah 9:15",
            "text": " Longævus et honorabilis, ipse est caput ;  et propheta docens mendacium, ipse est cauda. "
        },
        {
            "chapter": 9,
            "verse": 16,
            "name": "Isaiah 9:16",
            "text": " Et erunt qui beatificant populum istum, seducentes ;  et qui beatificantur, præcipitati. "
        },
        {
            "chapter": 9,
            "verse": 17,
            "name": "Isaiah 9:17",
            "text": " Propter hoc super adolescentulis ejus non lætabitur Dominus,  et pupillorum ejus et viduarum non miserebitur :  quia omnis hypocrita est et nequam,  et universum os locutum est stultitiam ;  in omnibus his non est aversus furor ejus,  sed adhuc manus ejus extenta. "
        },
        {
            "chapter": 9,
            "verse": 18,
            "name": "Isaiah 9:18",
            "text": " Succensa est enim quasi ignis impietas :  veprem et spinam vorabit,  et succendetur in densitate saltus,  et convolvetur superbia fumi. "
        },
        {
            "chapter": 9,
            "verse": 19,
            "name": "Isaiah 9:19",
            "text": " In ira Domini exercituum conturbata est terra,  et erit populus quasi esca ignis ;  vir fratri suo non parcet. "
        },
        {
            "chapter": 9,
            "verse": 20,
            "name": "Isaiah 9:20",
            "text": " Et declinabit ad dexteram, et esuriet ;  et comedet ad sinistram, et non saturabitur ;  unusquisque carnem brachii sui vorabit :  Manasses Ephraim, et Ephraim Manassen ;  simul ipsi contra Judam. "
        },
        {
            "chapter": 9,
            "verse": 21,
            "name": "Isaiah 9:21",
            "text": " In omnibus his non est aversus furor ejus,  sed adhuc manus ejus extenta.  "
        }
    ]
}