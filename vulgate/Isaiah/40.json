{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 40,
    "name": "Isaiah 40",
    "verses": [
        {
            "chapter": 40,
            "verse": 1,
            "name": "Isaiah 40:1",
            "text": "Consolamini, consolamini, popule meus,  dicit Deus vester. "
        },
        {
            "chapter": 40,
            "verse": 2,
            "name": "Isaiah 40:2",
            "text": " Loquimini ad cor Jerusalem,  et advocate eam,  quoniam completa est malitia ejus,  dimissa est iniquitas illius :  suscepit de manu Domini duplicia  pro omnibus peccatis suis. "
        },
        {
            "chapter": 40,
            "verse": 3,
            "name": "Isaiah 40:3",
            "text": " Vox clamantis in deserto :  Parate viam Domini,  rectas facite in solitudine semitas Dei nostri. "
        },
        {
            "chapter": 40,
            "verse": 4,
            "name": "Isaiah 40:4",
            "text": " Omnis vallis exaltabitur,  et omnis mons et collis humiliabitur,  et erunt prava in directa,  et aspera in vias planas : "
        },
        {
            "chapter": 40,
            "verse": 5,
            "name": "Isaiah 40:5",
            "text": " et revelabitur gloria Domini,  et videbit omnis caro pariter  quod os Domini locutum est. "
        },
        {
            "chapter": 40,
            "verse": 6,
            "name": "Isaiah 40:6",
            "text": " Vox dicentis : Clama.  Et dixi : Quid clamabo ?  Omnis caro fœnum,  et omnis gloria ejus quasi flos agri. "
        },
        {
            "chapter": 40,
            "verse": 7,
            "name": "Isaiah 40:7",
            "text": " Exsiccatum est fœnum, et cecidit flos,  quia spiritus Domini sufflavit in eo.  Vere fœnum est populus : "
        },
        {
            "chapter": 40,
            "verse": 8,
            "name": "Isaiah 40:8",
            "text": " exsiccatum est fœnum, et cecidit flos ;  verbum autem Domini nostri manet in æternum. "
        },
        {
            "chapter": 40,
            "verse": 9,
            "name": "Isaiah 40:9",
            "text": " Super montem excelsum ascende,  tu qui evangelizas Sion ;  exalta in fortitudine vocem tuam,  qui evangelizas Jerusalem :  exalta, noli timere.  Dic civitatibus Juda :  Ecce Deus vester : "
        },
        {
            "chapter": 40,
            "verse": 10,
            "name": "Isaiah 40:10",
            "text": " ecce Dominus Deus in fortitudine veniet,  et brachium ejus dominabitur :  ecce merces ejus cum eo,  et opus illius coram illo. "
        },
        {
            "chapter": 40,
            "verse": 11,
            "name": "Isaiah 40:11",
            "text": " Sicut pastor gregem suum pascet,  in brachio suo congregabit agnos,  et in sinu suo levabit ;  fœtas ipse portabit. "
        },
        {
            "chapter": 40,
            "verse": 12,
            "name": "Isaiah 40:12",
            "text": " Quis mensus est pugillo aquas,  et cælos palmo ponderavit ?  quis appendit tribus digitis molem terræ,  et libravit in pondere montes,  et colles in statera ? "
        },
        {
            "chapter": 40,
            "verse": 13,
            "name": "Isaiah 40:13",
            "text": " Quis adjuvit spiritum Domini ?  aut quis consiliarius ejus fuit, et ostendit illi ? "
        },
        {
            "chapter": 40,
            "verse": 14,
            "name": "Isaiah 40:14",
            "text": " cum quo iniit consilium, et instruxit eum,  et docuit eum semitam justitiæ,  et erudivit eum scientiam,  et viam prudentiæ ostendit illi ? "
        },
        {
            "chapter": 40,
            "verse": 15,
            "name": "Isaiah 40:15",
            "text": " Ecce gentes quasi stilla situlæ,  et quasi momentum stateræ reputatæ sunt ;  ecce insulæ quasi pulvis exiguus. "
        },
        {
            "chapter": 40,
            "verse": 16,
            "name": "Isaiah 40:16",
            "text": " Et Libanus non sufficiet ad succendendum,  et animalia ejus non sufficient ad holocaustum. "
        },
        {
            "chapter": 40,
            "verse": 17,
            "name": "Isaiah 40:17",
            "text": " Omnes gentes quasi non sint, sic sunt coram eo,  et quasi nihilum et inane reputatæ sunt ei. "
        },
        {
            "chapter": 40,
            "verse": 18,
            "name": "Isaiah 40:18",
            "text": " Cui ergo similem fecisti Deum ?  aut quam imaginem ponetis ei ? "
        },
        {
            "chapter": 40,
            "verse": 19,
            "name": "Isaiah 40:19",
            "text": " Numquid sculptile conflavit faber ?  aut aurifex auro figuravit illud,  et laminis argenteis argentarius ? "
        },
        {
            "chapter": 40,
            "verse": 20,
            "name": "Isaiah 40:20",
            "text": " Forte lignum et imputribile elegit ;  artifex sapiens quærit  quomodo statuat simulacrum, quod non moveatur. "
        },
        {
            "chapter": 40,
            "verse": 21,
            "name": "Isaiah 40:21",
            "text": " Numquid non scitis ? numquid non audistis ?  numquid non annuntiatum est vobis ab initio ?  numquid non intellexistis fundamenta terræ ? "
        },
        {
            "chapter": 40,
            "verse": 22,
            "name": "Isaiah 40:22",
            "text": " Qui sedet super gyrum terræ,  et habitatores ejus sunt quasi locustæ ;  qui extendit velut nihilum cælos,  et expandit eos sicut tabernaculum ad inhabitandum ; "
        },
        {
            "chapter": 40,
            "verse": 23,
            "name": "Isaiah 40:23",
            "text": " qui dat secretorum scrutatores quasi non sint,  judices terræ velut inane fecit. "
        },
        {
            "chapter": 40,
            "verse": 24,
            "name": "Isaiah 40:24",
            "text": " Et quidem neque plantatus, neque satus,  neque radicatus in terra truncus eorum ;  repente flavit in eos, et aruerunt,  et turbo quasi stipulam auferet eos. "
        },
        {
            "chapter": 40,
            "verse": 25,
            "name": "Isaiah 40:25",
            "text": " Et cui assimilastis me, et adæquastis ?  dicit Sanctus. "
        },
        {
            "chapter": 40,
            "verse": 26,
            "name": "Isaiah 40:26",
            "text": " Levate in excelsum oculos vestros, et videte  quis creavit hæc :  qui educit in numero militiam eorum,  et omnes ex nomine vocat ;  præ multitudine fortitudinis et roboris, virtutisque ejus,  neque unum reliquum fuit. "
        },
        {
            "chapter": 40,
            "verse": 27,
            "name": "Isaiah 40:27",
            "text": " Quare dicis, Jacob,  et loqueris, Israël :  Abscondita est via mea a Domino,  et a Deo meo judicium meum transivit ? "
        },
        {
            "chapter": 40,
            "verse": 28,
            "name": "Isaiah 40:28",
            "text": " Numquid nescis, aut non audisti ?  Deus sempiternus Dominus,  qui creavit terminos terræ :  non deficiet, neque laborabit,  nec est investigatio sapientiæ ejus. "
        },
        {
            "chapter": 40,
            "verse": 29,
            "name": "Isaiah 40:29",
            "text": " Qui dat lasso virtutem,  et his qui non sunt, fortitudinem et robur multiplicat. "
        },
        {
            "chapter": 40,
            "verse": 30,
            "name": "Isaiah 40:30",
            "text": " Deficient pueri, et laborabunt,  et juvenes in infirmitate cadent ; "
        },
        {
            "chapter": 40,
            "verse": 31,
            "name": "Isaiah 40:31",
            "text": " qui autem sperant in Domino mutabunt fortitudinem,  assument pennas sicut aquilæ :  current et non laborabunt,  ambulabunt et non deficient.  "
        }
    ]
}