{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 63,
    "name": "Isaiah 63",
    "verses": [
        {
            "chapter": 63,
            "verse": 1,
            "name": "Isaiah 63:1",
            "text": "Quis est iste, qui venit de Edom,  tinctis vestibus de Bosra ?  iste formosus in stola sua,  gradiens in multitudine fortitudinis suæ ?  Ego qui loquor justitiam,  et propugnator sum ad salvandum. "
        },
        {
            "chapter": 63,
            "verse": 2,
            "name": "Isaiah 63:2",
            "text": " Quare ergo rubrum est indumentum tuum,  et vestimenta tua sicut calcantium in torculari ? "
        },
        {
            "chapter": 63,
            "verse": 3,
            "name": "Isaiah 63:3",
            "text": " Torcular calcavi solus,  et de gentibus non est vir mecum ;  calcavi eos in furore meo,  et conculcavi eos in ira mea :  et aspersus est sanguis eorum super vestimenta mea,  et omnia indumenta mea inquinavi. "
        },
        {
            "chapter": 63,
            "verse": 4,
            "name": "Isaiah 63:4",
            "text": " Dies enim ultionis in corde meo ;  annus redemptionis meæ venit. "
        },
        {
            "chapter": 63,
            "verse": 5,
            "name": "Isaiah 63:5",
            "text": " Circumspexi, et non erat auxiliator ;  quæsivi, et non fuit qui adjuvaret :  et salvavit mihi brachium meum,  et indignatio mea ipsa auxiliata est mihi. "
        },
        {
            "chapter": 63,
            "verse": 6,
            "name": "Isaiah 63:6",
            "text": " Et conculcavi populos in furore meo,  et inebriavi eos in indignatione mea,  et detraxi in terram virtutem eorum. "
        },
        {
            "chapter": 63,
            "verse": 7,
            "name": "Isaiah 63:7",
            "text": " Miserationum Domini recordabor ;  laudem Domini  super omnibus quæ reddidit nobis Dominus,  et super multitudinem bonorum domui Israël,  quæ largitus est eis secundum indulgentiam suam,  et secundum multitudinem misericordiarum suarum. "
        },
        {
            "chapter": 63,
            "verse": 8,
            "name": "Isaiah 63:8",
            "text": " Et dixit : Verumtamen populus meus est,  filii non negantes ;  et factus est eis salvator. "
        },
        {
            "chapter": 63,
            "verse": 9,
            "name": "Isaiah 63:9",
            "text": " In omni tribulatione eorum non est tribulatus,  et angelus faciei ejus salvavit eos :  in dilectione sua et in indulgentia sua  ipse redemit eos,  et portavit eos, et elevavit eos  cunctis diebus sæculi. "
        },
        {
            "chapter": 63,
            "verse": 10,
            "name": "Isaiah 63:10",
            "text": " Ipsi autem ad iracundiam provocaverunt,  et afflixerunt spiritum Sancti ejus :  et conversus est eis in inimicum,  et ipse debellavit eos. "
        },
        {
            "chapter": 63,
            "verse": 11,
            "name": "Isaiah 63:11",
            "text": " Et recordatus est dierum sæculi Moysi, et populi sui.  Ubi est qui eduxit eos de mari  cum pastoribus gregis sui ?  Ubi est qui posuit in medio ejus  spiritum Sancti sui ; "
        },
        {
            "chapter": 63,
            "verse": 12,
            "name": "Isaiah 63:12",
            "text": " qui eduxit ad dexteram Moysen,  brachio majestatis suæ ;  qui scidit aquas ante eos,  ut faceret sibi nomen sempiternum ; "
        },
        {
            "chapter": 63,
            "verse": 13,
            "name": "Isaiah 63:13",
            "text": " qui eduxit eos per abyssos,  quasi equum in deserto  non impingentem ? "
        },
        {
            "chapter": 63,
            "verse": 14,
            "name": "Isaiah 63:14",
            "text": " Quasi animal in campo descendens,  spiritus Domini ductor ejus fuit.  Sic adduxisti populum tuum,  ut faceres tibi nomen gloriæ. "
        },
        {
            "chapter": 63,
            "verse": 15,
            "name": "Isaiah 63:15",
            "text": " Attende de cælo, et vide  de habitaculo sancto tuo, et gloriæ tuæ.  Ubi est zelus tuus, et fortitudo tua,  multitudo viscerum tuorum et miserationum tuarum ?  Super me continuerunt se. "
        },
        {
            "chapter": 63,
            "verse": 16,
            "name": "Isaiah 63:16",
            "text": " Tu enim pater noster :  et Abraham nescivit nos,  et Israël ignoravit nos :  tu, Domine, pater noster,  redemptor noster, a sæculo nomen tuum. "
        },
        {
            "chapter": 63,
            "verse": 17,
            "name": "Isaiah 63:17",
            "text": " Quare errare nos fecisti, Domine, de viis tuis ;  indurasti cor nostrum ne timeremus te ?  Convertere propter servos tuos,  tribus hæreditatis tuæ. "
        },
        {
            "chapter": 63,
            "verse": 18,
            "name": "Isaiah 63:18",
            "text": " Quasi nihilum possederunt populum sanctum tuum :  hostes nostri conculcaverunt sanctificationem tuam. "
        },
        {
            "chapter": 63,
            "verse": 19,
            "name": "Isaiah 63:19",
            "text": " Facti sumus quasi in principio, cum non dominareris nostri,  neque invocaretur nomen tuum super nos.  "
        }
    ]
}