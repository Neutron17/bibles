{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 2,
    "name": "Isaiah 2",
    "verses": [
        {
            "chapter": 2,
            "verse": 1,
            "name": "Isaiah 2:1",
            "text": "Verbum quod vidit Isaias, filius Amos, super Juda et Jerusalem.  "
        },
        {
            "chapter": 2,
            "verse": 2,
            "name": "Isaiah 2:2",
            "text": "  Et erit in novissimis diebus :  præparatus mons domus Domini  in vertice montium,  et elevabitur super colles ;  et fluent ad eum omnes gentes, "
        },
        {
            "chapter": 2,
            "verse": 3,
            "name": "Isaiah 2:3",
            "text": " et ibunt populi multi, et dicent :  Venite, et ascendamus ad montem Domini,  et ad domum Dei Jacob ;  et docebit nos vias suas,  et ambulabimus in semitis ejus,  quia de Sion exibit lex,  et verbum Domini de Jerusalem. "
        },
        {
            "chapter": 2,
            "verse": 4,
            "name": "Isaiah 2:4",
            "text": " Et judicabit gentes,  et arguet populos multos ;  et conflabunt gladios suos in vomeres,  et lanceas suas in falces.  Non levabit gens contra gentem gladium,  nec exercebuntur ultra ad prælium. "
        },
        {
            "chapter": 2,
            "verse": 5,
            "name": "Isaiah 2:5",
            "text": " Domus Jacob, venite,  et ambulemus in lumine Domini. "
        },
        {
            "chapter": 2,
            "verse": 6,
            "name": "Isaiah 2:6",
            "text": " Projecisti enim populum tuum,  domum Jacob,  quia repleti sunt ut olim,  et augeres habuerunt ut Philisthiim,  et pueris alienis adhæserunt. "
        },
        {
            "chapter": 2,
            "verse": 7,
            "name": "Isaiah 2:7",
            "text": " Repleta est terra argento et auro,  et non est finis thesaurorum ejus. "
        },
        {
            "chapter": 2,
            "verse": 8,
            "name": "Isaiah 2:8",
            "text": " Et repleta est terra ejus equis,  et innumerabiles quadrigæ ejus.  Et repleta est terra ejus idolis ;  opus manuum suarum adoraverunt,  quod fecerunt digiti eorum. "
        },
        {
            "chapter": 2,
            "verse": 9,
            "name": "Isaiah 2:9",
            "text": " Et incurvavit se homo,  et humiliatus est vir ;  ne ergo dimittas eis. "
        },
        {
            "chapter": 2,
            "verse": 10,
            "name": "Isaiah 2:10",
            "text": " Ingredere in petram, et abscondere in fossa humo  a facie timoris Domini, et a gloria majestatis ejus. "
        },
        {
            "chapter": 2,
            "verse": 11,
            "name": "Isaiah 2:11",
            "text": " Oculi sublimes hominis humiliati sunt,  et incurvabitur altitudo virorum ;  exaltabitur autem Dominus solus  in die illa. "
        },
        {
            "chapter": 2,
            "verse": 12,
            "name": "Isaiah 2:12",
            "text": " Quia dies Domini exercituum  super omnem superbum, et excelsum,  et super omnem arrogantem,  et humiliabitur ; "
        },
        {
            "chapter": 2,
            "verse": 13,
            "name": "Isaiah 2:13",
            "text": " et super omnes cedros Libani sublimes et erectas,  et super omnes quercus Basan, "
        },
        {
            "chapter": 2,
            "verse": 14,
            "name": "Isaiah 2:14",
            "text": " et super omnes montes excelsos,  et super omnes colles elevatos, "
        },
        {
            "chapter": 2,
            "verse": 15,
            "name": "Isaiah 2:15",
            "text": " et super omnem turrim excelsam,  et super omnem murum munitum, "
        },
        {
            "chapter": 2,
            "verse": 16,
            "name": "Isaiah 2:16",
            "text": " et super omnes naves Tharsis,  et super omne quod visu pulchrum est, "
        },
        {
            "chapter": 2,
            "verse": 17,
            "name": "Isaiah 2:17",
            "text": " et incurvabitur sublimitas hominum,  et humiliabitur altitudo virorum,  et elevabitur Dominus solus  in die illa ; "
        },
        {
            "chapter": 2,
            "verse": 18,
            "name": "Isaiah 2:18",
            "text": " et idola penitus conterentur ; "
        },
        {
            "chapter": 2,
            "verse": 19,
            "name": "Isaiah 2:19",
            "text": " et introibunt in speluncas petrarum,  et in voragines terræ,  a facie formidinis Domini  et a gloria majestatis ejus,  cum surrexerit percutere terram. "
        },
        {
            "chapter": 2,
            "verse": 20,
            "name": "Isaiah 2:20",
            "text": " In die illa projiciet homo  idola argenti sui, et simulacra auri sui,  quæ fecerat sibi ut adoraret,  talpas et vespertiliones. "
        },
        {
            "chapter": 2,
            "verse": 21,
            "name": "Isaiah 2:21",
            "text": " Et ingreditur scissuras petrarum  et in cavernas saxorum,  a facie formidinis Domini,  et a gloria majestatis ejus,  cum surrexerit percutere terram. "
        },
        {
            "chapter": 2,
            "verse": 22,
            "name": "Isaiah 2:22",
            "text": " Quiescite ergo ab homine,  cujus spiritus in naribus ejus est,  quia excelsus reputatus est ipse.  "
        }
    ]
}