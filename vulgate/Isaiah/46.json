{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 46,
    "name": "Isaiah 46",
    "verses": [
        {
            "chapter": 46,
            "verse": 1,
            "name": "Isaiah 46:1",
            "text": "Confractus est Bel, contritus est Nabo ;  facta sunt simulacra eorum bestiis et jumentis,  onera vestra gravi pondere  usque ad lassitudinem. "
        },
        {
            "chapter": 46,
            "verse": 2,
            "name": "Isaiah 46:2",
            "text": " Contabuerunt, et contrita sunt simul ;  non potuerunt salvare portantem,  et anima eorum in captivitatem ibit. "
        },
        {
            "chapter": 46,
            "verse": 3,
            "name": "Isaiah 46:3",
            "text": " Audite me, domus Jacob,  et omne residuum domus Israël ;  qui portamini a meo utero,  qui gestamini a mea vulva. "
        },
        {
            "chapter": 46,
            "verse": 4,
            "name": "Isaiah 46:4",
            "text": " Usque ad senectam ego ipse,  et usque ad canos ego portabo ;  ego feci, et ego feram ;  ego portabo, et salvabo. "
        },
        {
            "chapter": 46,
            "verse": 5,
            "name": "Isaiah 46:5",
            "text": " Cui assimilastis me, et adæquastis,  et comparastis me, et fecistis similem ? "
        },
        {
            "chapter": 46,
            "verse": 6,
            "name": "Isaiah 46:6",
            "text": " Qui confertis aurum de sacculo,  et argentum statera ponderatis,  conducentes aurificem ut faciat deum,  et procidunt, et adorant. "
        },
        {
            "chapter": 46,
            "verse": 7,
            "name": "Isaiah 46:7",
            "text": " Portant illum in humeris gestantes,  et ponentes in loco suo,  et stabit, ac de loco suo non movebitur :  sed et cum clamaverint ad eum, non audiet ;  de tribulatione non salvabit eos. "
        },
        {
            "chapter": 46,
            "verse": 8,
            "name": "Isaiah 46:8",
            "text": " Mementote istud, et confundamini ;  redite, prævaricatores, ad cor. "
        },
        {
            "chapter": 46,
            "verse": 9,
            "name": "Isaiah 46:9",
            "text": " Recordamini prioris sæculi,  quoniam ego sum Deus, et non est ultra deus,  nec est similis mei. "
        },
        {
            "chapter": 46,
            "verse": 10,
            "name": "Isaiah 46:10",
            "text": " Annuntians ab exordio novissimum,  et ab initio quæ necdum facta sunt,  dicens : Consilium meum stabit,  et omnis voluntas mea fiet. "
        },
        {
            "chapter": 46,
            "verse": 11,
            "name": "Isaiah 46:11",
            "text": " Vocans ab oriente avem,  et de terra longinqua virum voluntatis meæ :  et locutus sum, et adducam illud ;  creavi et faciam illud. "
        },
        {
            "chapter": 46,
            "verse": 12,
            "name": "Isaiah 46:12",
            "text": " Audite me, duro corde,  qui longe estis a justitia. "
        },
        {
            "chapter": 46,
            "verse": 13,
            "name": "Isaiah 46:13",
            "text": " Prope feci justitiam meam, non elongabitur,  et salus mea non morabitur.  Dabo in Sion salutem,  et in Israël gloriam meam.  "
        }
    ]
}