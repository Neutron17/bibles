{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 56,
    "name": "Isaiah 56",
    "verses": [
        {
            "chapter": 56,
            "verse": 1,
            "name": "Isaiah 56:1",
            "text": "Hæc dicit Dominus :  Custodite judicium, et facite justitiam,  quia juxta est salus mea ut veniat,  et justitia mea ut reveletur. "
        },
        {
            "chapter": 56,
            "verse": 2,
            "name": "Isaiah 56:2",
            "text": " Beatus vir qui facit hoc,  et filius hominis qui apprehendet istud,  custodiens sabbatum ne polluat illud,  custodiens manus suas ne faciat omne malum. "
        },
        {
            "chapter": 56,
            "verse": 3,
            "name": "Isaiah 56:3",
            "text": " Et non dicat filius advenæ qui adhæret Domino, dicens :  Separatione dividet me Dominus a populo suo ;  et non dicat eunuchus :  Ecce ego lignum aridum. "
        },
        {
            "chapter": 56,
            "verse": 4,
            "name": "Isaiah 56:4",
            "text": " Quia hæc dicit Dominus eunuchis :  Qui custodierint sabbata mea,  et elegerint quæ ego volui,  et tenuerint fœdus meum, "
        },
        {
            "chapter": 56,
            "verse": 5,
            "name": "Isaiah 56:5",
            "text": " dabo eis in domo mea et in muris meis  locum, et nomen  melius a filiis et filiabus :  nomen sempiternum dabo eis,  quod non peribit. "
        },
        {
            "chapter": 56,
            "verse": 6,
            "name": "Isaiah 56:6",
            "text": " Et filios advenæ, qui adhærent Domino,  ut colant eum, et diligant nomen ejus,  ut sint ei in servos ;  omnem custodientem sabbatum ne polluat illud,  et tenentem fœdus meum ; "
        },
        {
            "chapter": 56,
            "verse": 7,
            "name": "Isaiah 56:7",
            "text": " adducam eos in montem sanctum meum,  et lætificabo eos in domo orationis meæ ;  holocausta eorum et victimæ eorum placebunt mihi super altari meo,  quia domus mea domus orationis vocabitur  cunctis populis. "
        },
        {
            "chapter": 56,
            "verse": 8,
            "name": "Isaiah 56:8",
            "text": " Ait Dominus Deus,  qui congregat dispersos Israël :  Adhuc congregabo ad eum  congregatos ejus. "
        },
        {
            "chapter": 56,
            "verse": 9,
            "name": "Isaiah 56:9",
            "text": " Omnes bestiæ agri,  venite ad devorandum,  universæ bestiæ saltus. "
        },
        {
            "chapter": 56,
            "verse": 10,
            "name": "Isaiah 56:10",
            "text": " Speculatores ejus cæci omnes ;  nescierunt universi :  canes muti non valentes latrare,  videntes vana, dormientes,  et amantes somnia. "
        },
        {
            "chapter": 56,
            "verse": 11,
            "name": "Isaiah 56:11",
            "text": " Et canes imprudentissimi  nescierunt saturitatem ;  ipsi pastores  ignoraverunt intelligentiam :  omnes in viam suam declinaverunt ;  unusquisque ad avaritiam suam, a summo usque ad novissimum. "
        },
        {
            "chapter": 56,
            "verse": 12,
            "name": "Isaiah 56:12",
            "text": " Venite, sumamus vinum,  et impleamur ebrietate ;  et erit sicut hodie, sic et cras,  et multo amplius.  "
        }
    ]
}