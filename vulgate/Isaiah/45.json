{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 45,
    "name": "Isaiah 45",
    "verses": [
        {
            "chapter": 45,
            "verse": 1,
            "name": "Isaiah 45:1",
            "text": "Hæc dicit Dominus christo meo Cyro,  cujus apprehendi dexteram,  ut subjiciam ante faciem ejus gentes,  et dorsa regum vertam,  et aperiam coram eo januas,  et portæ non claudentur : "
        },
        {
            "chapter": 45,
            "verse": 2,
            "name": "Isaiah 45:2",
            "text": " Ego ante te ibo, et gloriosos terræ humiliabo ;  portas æreas conteram,  et vectes ferreos confringam : "
        },
        {
            "chapter": 45,
            "verse": 3,
            "name": "Isaiah 45:3",
            "text": " et dabo tibi thesauros absconditos,  et arcana secretorum,  ut scias quia ego Dominus,  qui voco nomen tuum, Deus Israël, "
        },
        {
            "chapter": 45,
            "verse": 4,
            "name": "Isaiah 45:4",
            "text": " propter servum meum Jacob,  et Israël, electum meum ;  et vocavi te nomine tuo :  assimilavi te, et non cognovisti me. "
        },
        {
            "chapter": 45,
            "verse": 5,
            "name": "Isaiah 45:5",
            "text": " Ego Dominus, et non est amplius ;  extra me non est deus ;  accinxi te, et non cognovisti me : "
        },
        {
            "chapter": 45,
            "verse": 6,
            "name": "Isaiah 45:6",
            "text": " ut sciant hi qui ab ortu solis et qui ab occidente,  quoniam absque me non est :  ego Dominus, et non est alter : "
        },
        {
            "chapter": 45,
            "verse": 7,
            "name": "Isaiah 45:7",
            "text": " formans lucem et creans tenebras,  faciens pacem et creans malum :  ego Dominus faciens omnia hæc. "
        },
        {
            "chapter": 45,
            "verse": 8,
            "name": "Isaiah 45:8",
            "text": " Rorate, cæli, desuper,  et nubes pluant justum ;  aperiatur terra, et germinet Salvatorem,  et justitia oriatur simul :  ego Dominus creavi eum. "
        },
        {
            "chapter": 45,
            "verse": 9,
            "name": "Isaiah 45:9",
            "text": " Væ qui contradicit fictori suo,  testa de samiis terræ !  Numquid dicet lutum figulo suo : Quid facis,  et opus tuum absque manibus est ? "
        },
        {
            "chapter": 45,
            "verse": 10,
            "name": "Isaiah 45:10",
            "text": " Væ qui dicit patri : Quid generas ?  et mulieri : Quid parturis ? "
        },
        {
            "chapter": 45,
            "verse": 11,
            "name": "Isaiah 45:11",
            "text": " Hæc dicit Dominus,  Sanctus Israël, plastes ejus :  Ventura interrogate me ;  super filios meos et super opus manuum mearum mandate mihi. "
        },
        {
            "chapter": 45,
            "verse": 12,
            "name": "Isaiah 45:12",
            "text": " Ego feci terram,  et hominem super eam creavi ego :  manus meæ tetenderunt cælos,  et omni militiæ eorum mandavi. "
        },
        {
            "chapter": 45,
            "verse": 13,
            "name": "Isaiah 45:13",
            "text": " Ego suscitavi eum ad justitiam,  et omnes vias ejus dirigam ;  ipse ædificabit civitatem meam,  et captivitatem meam dimittet,  non in pretio neque in muneribus,  dicit Dominus Deus exercituum. "
        },
        {
            "chapter": 45,
            "verse": 14,
            "name": "Isaiah 45:14",
            "text": " Hæc dicit Dominus :  Labor Ægypti, et negotiatio Æthiopiæ,  et Sabaim viri sublimes  ad te transibunt, et tui erunt ;  post te ambulabunt,  vincti manicis pergent, et te adorabunt,  teque deprecabuntur.  Tantum in te est Deus,  et non est absque te deus. "
        },
        {
            "chapter": 45,
            "verse": 15,
            "name": "Isaiah 45:15",
            "text": " Vere tu es Deus absconditus,  Deus Israël, salvator. "
        },
        {
            "chapter": 45,
            "verse": 16,
            "name": "Isaiah 45:16",
            "text": " Confusi sunt, et erubuerunt omnes :  simul abierunt in confusionem fabricatores errorum. "
        },
        {
            "chapter": 45,
            "verse": 17,
            "name": "Isaiah 45:17",
            "text": " Israël salvatus est in Domino salute æterna ;  non confundemini, et non erubescetis usque in sæculum sæculi. "
        },
        {
            "chapter": 45,
            "verse": 18,
            "name": "Isaiah 45:18",
            "text": " Quia hæc dicit Dominus  creans cælos,  ipse Deus formans terram  et faciens eam, ipse plastes ejus ;  non in vanum creavit eam :  ut habitaretur formavit eam :  Ego Dominus, et non est alius. "
        },
        {
            "chapter": 45,
            "verse": 19,
            "name": "Isaiah 45:19",
            "text": " Non in abscondito locutus sum,  in loco terræ tenebroso ;  non dixi semini Jacob frustra :  Quærite me :  ego Dominus loquens justitiam,  annuntians recta. "
        },
        {
            "chapter": 45,
            "verse": 20,
            "name": "Isaiah 45:20",
            "text": " Congregamini, et venite, et accedite simul  qui salvati estis ex gentibus :  nescierunt qui levant lignum sculpturæ suæ,  et rogant deum non salvantem. "
        },
        {
            "chapter": 45,
            "verse": 21,
            "name": "Isaiah 45:21",
            "text": " Annuntiate, et venite,  et consiliamini simul.  Quis auditum fecit hoc ab initio,  ex tunc prædixit illud ?  numquid non ego Dominus,  et non est ultra deus absque me ?  Deus justus, et salvans non est præter me. "
        },
        {
            "chapter": 45,
            "verse": 22,
            "name": "Isaiah 45:22",
            "text": " Convertimini ad me, et salvi eritis,  omnes fines terræ,  quia ego Deus, et non est alius. "
        },
        {
            "chapter": 45,
            "verse": 23,
            "name": "Isaiah 45:23",
            "text": " In memetipso juravi ;  egredietur de ore meo justitiæ verbum,  et non revertetur :  quia mihi curvabitur omne genu,  et jurabit omnis lingua. "
        },
        {
            "chapter": 45,
            "verse": 24,
            "name": "Isaiah 45:24",
            "text": " Ergo in Domino, dicet,  meæ sunt justitiæ et imperium ;  ad eum venient, et confundentur  omnes qui repugnant ei. "
        },
        {
            "chapter": 45,
            "verse": 25,
            "name": "Isaiah 45:25",
            "text": " In Domino justificabitur, et laudabitur  omne semen Israël.  "
        }
    ]
}