{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 15,
    "name": "Isaiah 15",
    "verses": [
        {
            "chapter": 15,
            "verse": 1,
            "name": "Isaiah 15:1",
            "text": "Onus Moab.   Quia nocte vastata est  Ar Moab, conticuit ;  quia nocte vastatus est  murus Moab, conticuit. "
        },
        {
            "chapter": 15,
            "verse": 2,
            "name": "Isaiah 15:2",
            "text": " Ascendit domus,  et Dibon ad excelsa,  in planctum super Nabo ;  et super Medaba, Moab ululavit ;  in cunctis capitibus ejus calvitium,  et omnis barba radetur. "
        },
        {
            "chapter": 15,
            "verse": 3,
            "name": "Isaiah 15:3",
            "text": " In triviis ejus accincti sunt sacco ;  super tecta ejus et in plateis ejus  omnis ululatus descendit in fletum. "
        },
        {
            "chapter": 15,
            "verse": 4,
            "name": "Isaiah 15:4",
            "text": " Clamabit Hesebon et Eleale,  usque Jasa audita est vox eorum ;  super hoc expediti Moab ululabunt,  anima ejus ululabit sibi. "
        },
        {
            "chapter": 15,
            "verse": 5,
            "name": "Isaiah 15:5",
            "text": " Cor meum ad Moab clamabit ;  vectes ejus usque ad Segor,  vitulam conternantem ;  per ascensum enim Luith  flens ascendet,  et in via Oronaim  clamorem contritionis levabunt. "
        },
        {
            "chapter": 15,
            "verse": 6,
            "name": "Isaiah 15:6",
            "text": " Aquæ enim Nemrim desertæ erunt,  quia aruit herba, defecit germen,  viror omnis interiit. "
        },
        {
            "chapter": 15,
            "verse": 7,
            "name": "Isaiah 15:7",
            "text": " Secundum magnitudinem operis, et visitatio eorum :  ad torrentem Salicum ducent eos. "
        },
        {
            "chapter": 15,
            "verse": 8,
            "name": "Isaiah 15:8",
            "text": " Quoniam circuivit clamor terminum Moab ;  usque ad Gallim ululatus ejus,  et usque ad puteum Elim clamor ejus. "
        },
        {
            "chapter": 15,
            "verse": 9,
            "name": "Isaiah 15:9",
            "text": " Quia aquæ Dibon repletæ sunt sanguine ;  ponam enim super Dibon additamenta ;  his qui fugerint de Moab leonem,  et reliquiis terræ.  "
        }
    ]
}