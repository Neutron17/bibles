{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 58,
    "name": "Isaiah 58",
    "verses": [
        {
            "chapter": 58,
            "verse": 1,
            "name": "Isaiah 58:1",
            "text": "Clama, ne cesses,  quasi tuba exalta vocem tuam,  et annuntia populo meo scelera eorum,  et domui Jacob peccata eorum. "
        },
        {
            "chapter": 58,
            "verse": 2,
            "name": "Isaiah 58:2",
            "text": " Me etenim de die in diem quærunt,  et scire vias meas volunt,  quasi gens quæ justitiam fecerit,  et judicium Dei sui non dereliquerit.  Rogant me judicia justitiæ ;  appropinquare Deo volunt. "
        },
        {
            "chapter": 58,
            "verse": 3,
            "name": "Isaiah 58:3",
            "text": " Quare jejunavimus, et non aspexisti ;  humiliavimus animas nostras, et nescisti ?  Ecce in die jejunii vestri invenitur voluntas vestra,  et omnes debitores vestros repetitis. "
        },
        {
            "chapter": 58,
            "verse": 4,
            "name": "Isaiah 58:4",
            "text": " Ecce ad lites et contentiones jejunatis,  et percutitis pugno impie.  Nolite jejunare sicut usque ad hanc diem,  ut audiatur in excelso clamor vester. "
        },
        {
            "chapter": 58,
            "verse": 5,
            "name": "Isaiah 58:5",
            "text": " Numquid tale est jejunium quod elegi,  per diem affligere hominem animam suam ?  numquid contorquere quasi circulum caput suum,  et saccum et cinerem sternere ?  numquid istud vocabis jejunium,  et diem acceptabilem Domino ? "
        },
        {
            "chapter": 58,
            "verse": 6,
            "name": "Isaiah 58:6",
            "text": " Nonne hoc est magis jejunium quod elegi ?  Dissolve colligationes impietatis,  solve fasciculos deprimentes,  dimitte eos qui confracti sunt liberos,  et omne onus dirumpe ; "
        },
        {
            "chapter": 58,
            "verse": 7,
            "name": "Isaiah 58:7",
            "text": " frange esurienti panem tuum,  et egenos vagosque induc in domum tuam ;  cum videris nudum, operi eum,  et carnem tuam ne despexeris. "
        },
        {
            "chapter": 58,
            "verse": 8,
            "name": "Isaiah 58:8",
            "text": " Tunc erumpet quasi mane lumen tuum ;  et sanitas tua citius orietur,  et anteibit faciem tuam justitia tua,  et gloria Domini colliget te. "
        },
        {
            "chapter": 58,
            "verse": 9,
            "name": "Isaiah 58:9",
            "text": " Tunc invocabis, et Dominus exaudiet ;  clamabis, et dicet : Ecce adsum.  Si abstuleris de medio tui catenam,  et desieris extendere digitum et loqui quod non prodest ; "
        },
        {
            "chapter": 58,
            "verse": 10,
            "name": "Isaiah 58:10",
            "text": " cum effuderis esurienti animam tuam,  et animam afflictam repleveris,  orietur in tenebris lux tua,  et tenebræ tuæ erunt sicut meridies. "
        },
        {
            "chapter": 58,
            "verse": 11,
            "name": "Isaiah 58:11",
            "text": " Et requiem tibi dabit Dominus semper,  et implebit splendoribus animam tuam,  et ossa tua liberabit ;  et eris quasi hortus irriguus,  et sicut fons aquarum  cujus non deficient aquæ. "
        },
        {
            "chapter": 58,
            "verse": 12,
            "name": "Isaiah 58:12",
            "text": " Et ædificabuntur in te deserta sæculorum,  fundamenta generationis et generationis suscitabis ;  et vocaberis ædificator sepium,  avertens semitas in quietem. "
        },
        {
            "chapter": 58,
            "verse": 13,
            "name": "Isaiah 58:13",
            "text": " Si averteris a sabbato pedem tuum  facere voluntatem tuam in die sancto meo,  et vocaveris sabbatum delicatum,  et sanctum Domini gloriosum,  et glorificaveris eum dum non facis vias tuas,  et non invenitur voluntas tua, ut loquaris sermonem : "
        },
        {
            "chapter": 58,
            "verse": 14,
            "name": "Isaiah 58:14",
            "text": " tunc delectaberis super Domino,  et sustollam te super altitudines terræ,  et cibabo te hæreditate Jacob patris tui :  os enim Domini locutum est.  "
        }
    ]
}