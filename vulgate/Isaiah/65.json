{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 65,
    "name": "Isaiah 65",
    "verses": [
        {
            "chapter": 65,
            "verse": 1,
            "name": "Isaiah 65:1",
            "text": "Quæsierunt me qui ante non interrogabant ;  invenerunt qui non quæsierunt me.  Dixi : Ecce ego, ecce ego,  ad gentem quæ non invocabat nomen meum. "
        },
        {
            "chapter": 65,
            "verse": 2,
            "name": "Isaiah 65:2",
            "text": " Expandi manus meas tota die  ad populum incredulum,  qui graditur in via non bona  post cogitationes suas. "
        },
        {
            "chapter": 65,
            "verse": 3,
            "name": "Isaiah 65:3",
            "text": " Populus qui ad iracundiam provocat me  ante faciem meam semper ;  qui immolant in hortis,  et sacrificant super lateres ; "
        },
        {
            "chapter": 65,
            "verse": 4,
            "name": "Isaiah 65:4",
            "text": " qui habitant in sepulchris,  et in delubris idolorum dormiunt ;  qui comedunt carnem suillam,  et jus profanum in vasis eorum ; "
        },
        {
            "chapter": 65,
            "verse": 5,
            "name": "Isaiah 65:5",
            "text": " qui dicunt : Recede a me,  non appropinques mihi, quia immundus es.  Isti fumus erunt in furore meo,  ignis ardens tota die. "
        },
        {
            "chapter": 65,
            "verse": 6,
            "name": "Isaiah 65:6",
            "text": " Ecce scriptum est coram me :  Non tacebo, sed reddam,  et retribuam in sinum eorum. "
        },
        {
            "chapter": 65,
            "verse": 7,
            "name": "Isaiah 65:7",
            "text": " Iniquitates vestras, et iniquitates patrum vestrorum simul,  dicit Dominus ;  qui sacrificaverunt super montes,  et super colles exprobraverunt mihi ;  et remetiar opus eorum primum  in sinu eorum. "
        },
        {
            "chapter": 65,
            "verse": 8,
            "name": "Isaiah 65:8",
            "text": " Hæc dicit Dominus :  Quomodo si inveniatur granum in botro,  et dicatur : Ne dissipes illud,  quoniam benedictio est :  sic faciam propter servos meos,  ut non disperdam totum. "
        },
        {
            "chapter": 65,
            "verse": 9,
            "name": "Isaiah 65:9",
            "text": " Et educam de Jacob semen,  et de Juda possidentem montes meos ;  et hæreditabunt eam electi mei,  et servi mei habitabunt ibi. "
        },
        {
            "chapter": 65,
            "verse": 10,
            "name": "Isaiah 65:10",
            "text": " Et erunt campestria in caulas gregum,  et vallis Achor in cubile armentorum,  populo meo qui requisierunt me. "
        },
        {
            "chapter": 65,
            "verse": 11,
            "name": "Isaiah 65:11",
            "text": " Et vos qui dereliquistis Dominum,  qui obliti estis montem sanctum meum,  qui ponitis fortunæ mensam,  et libatis super eam : "
        },
        {
            "chapter": 65,
            "verse": 12,
            "name": "Isaiah 65:12",
            "text": " numerabo vos in gladio,  et omnes in cæde corruetis :  pro eo quod vocavi, et non respondistis ;  locutus sum, et non audistis ;  et faciebatis malum in oculis meis,  et quæ nolui elegistis. "
        },
        {
            "chapter": 65,
            "verse": 13,
            "name": "Isaiah 65:13",
            "text": " Propter hoc hæc dicit Dominus Deus :  Ecce servi mei comedent,  et vos esurietis ;  ecce servi mei bibent,  et vos sitietis ; "
        },
        {
            "chapter": 65,
            "verse": 14,
            "name": "Isaiah 65:14",
            "text": " ecce servi mei lætabuntur,  et vos confundemini ;  ecce servi mei laudabunt præ exsultatione cordis,  et vos clamabitis præ dolore cordis,  et præ contritione spiritus ululabitis, "
        },
        {
            "chapter": 65,
            "verse": 15,
            "name": "Isaiah 65:15",
            "text": " et dimittetis nomen vestrum in juramentum electis meis ;  et interficiet te Dominus Deus,  et servos suos vocabit nomine alio : "
        },
        {
            "chapter": 65,
            "verse": 16,
            "name": "Isaiah 65:16",
            "text": " in quo qui benedictus est super terram  benedicetur in Deo, amen,  et qui jurat in terra  jurabit in Deo, amen :  quia oblivioni traditæ sunt angustiæ priores,  et quia absconditæ sunt ab oculis meis. "
        },
        {
            "chapter": 65,
            "verse": 17,
            "name": "Isaiah 65:17",
            "text": " Ecce enim ego creo cælos novos,  et terram novam ;  et non erunt in memoria priora,  et non ascendent super cor. "
        },
        {
            "chapter": 65,
            "verse": 18,
            "name": "Isaiah 65:18",
            "text": " Sed gaudebitis et exsultabitis usque in sempiternum  in his quæ ego creo :  quia ecce ego creo Jerusalem exsultationem,  et populum ejus gaudium. "
        },
        {
            "chapter": 65,
            "verse": 19,
            "name": "Isaiah 65:19",
            "text": " Et exsultabo in Jerusalem,  et gaudebo in populo meo,  et non audietur in eo ultra  vox fletus et vox clamoris. "
        },
        {
            "chapter": 65,
            "verse": 20,
            "name": "Isaiah 65:20",
            "text": " Non erit ibi amplius infans dierum,  et senex qui non impleat dies suos,  quoniam puer centum annorum morietur,  et peccator centum annorum maledictus erit. "
        },
        {
            "chapter": 65,
            "verse": 21,
            "name": "Isaiah 65:21",
            "text": " Et ædificabunt domos, et habitabunt ;  et plantabunt vineas, et comedent fructus earum. "
        },
        {
            "chapter": 65,
            "verse": 22,
            "name": "Isaiah 65:22",
            "text": " Non ædificabunt, et alius habitabit ;  non plantabunt, et alius comedet :  secundum enim dies ligni erunt dies populi mei,  et opera manuum eorum inveterabunt. "
        },
        {
            "chapter": 65,
            "verse": 23,
            "name": "Isaiah 65:23",
            "text": " Electi mei non laborabunt frustra,  neque generabunt in conturbatione,  quia semen benedictorum Domini est,  et nepotes eorum cum eis. "
        },
        {
            "chapter": 65,
            "verse": 24,
            "name": "Isaiah 65:24",
            "text": " Eritque antequam clament, ego exaudiam ;  adhuc illis loquentibus, ego audiam. "
        },
        {
            "chapter": 65,
            "verse": 25,
            "name": "Isaiah 65:25",
            "text": " Lupus et agnus pascentur simul,  leo et bos comedent paleas,  et serpenti pulvis panis ejus.  Non nocebunt, neque occident  in omni monte sancto meo, dicit Dominus.  "
        }
    ]
}