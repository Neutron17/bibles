{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 43,
    "name": "Isaiah 43",
    "verses": [
        {
            "chapter": 43,
            "verse": 1,
            "name": "Isaiah 43:1",
            "text": "Et nunc hæc dicit Dominus  creans te, Jacob,  et formans te, Israël :  Noli timere, quia redemi te,  et vocavi te nomine tuo : meus es tu. "
        },
        {
            "chapter": 43,
            "verse": 2,
            "name": "Isaiah 43:2",
            "text": " Cum transieris per aquas, tecum ero,  et flumina non operient te ;  cum ambulaveris in igne, non combureris, et flamma non ardebit in te. "
        },
        {
            "chapter": 43,
            "verse": 3,
            "name": "Isaiah 43:3",
            "text": " Quia ego Dominus Deus tuus,  Sanctus Israël, salvator tuus,  dedi propitiationem tuam Ægyptum,  Æthopiam, et Saba, pro te. "
        },
        {
            "chapter": 43,
            "verse": 4,
            "name": "Isaiah 43:4",
            "text": " Ex quo honorabilis factus es in oculis meis,  et gloriosus, ego dilexi te,  et dabo homines pro te,  et populos pro anima tua. "
        },
        {
            "chapter": 43,
            "verse": 5,
            "name": "Isaiah 43:5",
            "text": " Noli timere, quia ego tecum sum ;  ab oriente adducam semen tuum,  et ab occidente congregabo te. "
        },
        {
            "chapter": 43,
            "verse": 6,
            "name": "Isaiah 43:6",
            "text": " Dicam aquiloni : Da ;  et austro : Noli prohibere :  affer filios meos de longinquo,  et filias meas ab extremis terræ. "
        },
        {
            "chapter": 43,
            "verse": 7,
            "name": "Isaiah 43:7",
            "text": " Et omnem qui invocat nomen meum,  in gloriam meam creavi eum, formavi eum, et feci eum. "
        },
        {
            "chapter": 43,
            "verse": 8,
            "name": "Isaiah 43:8",
            "text": " Educ foras populum cæcum, et oculos habentem ;  surdum, et aures ei sunt. "
        },
        {
            "chapter": 43,
            "verse": 9,
            "name": "Isaiah 43:9",
            "text": " Omnes gentes congregatæ sunt simul,  et collectæ sunt tribus.  Quis in vobis annuntiet istud,  et quæ prima sunt audire nos faciet ?  Dent testes eorum, justificentur,  et audiant, et dicant : Vere. "
        },
        {
            "chapter": 43,
            "verse": 10,
            "name": "Isaiah 43:10",
            "text": " Vos testes mei, dicit Dominus,  et servus meus quem elegi :  ut sciatis, et credatis mihi,  et intelligatis quia ego ipse sum ;  ante me non est formatus Deus,  et post me non erit. "
        },
        {
            "chapter": 43,
            "verse": 11,
            "name": "Isaiah 43:11",
            "text": " Ego sum, ego sum Dominus,  et non est absque me salvator. "
        },
        {
            "chapter": 43,
            "verse": 12,
            "name": "Isaiah 43:12",
            "text": " Ego annuntiavi, et salvavi ; auditum feci,  et non fuit in vobis alienus :  vos testes mei, dicit Dominus,  et ego Deus. "
        },
        {
            "chapter": 43,
            "verse": 13,
            "name": "Isaiah 43:13",
            "text": " Et ab initio ego ipse,  et non est qui de manu mea eruat.  Operabor, et quis avertet illud ? "
        },
        {
            "chapter": 43,
            "verse": 14,
            "name": "Isaiah 43:14",
            "text": " Hæc dicit Dominus, redemptor vester,  Sanctus Israël :  Propter vos misi in Babylonem,  et detraxi vectes universos,  et Chaldæos in navibus suis gloriantes. "
        },
        {
            "chapter": 43,
            "verse": 15,
            "name": "Isaiah 43:15",
            "text": " Ego Dominus, Sanctus vester,  creans Israël, rex vester. "
        },
        {
            "chapter": 43,
            "verse": 16,
            "name": "Isaiah 43:16",
            "text": " Hæc dicit Dominus,  qui dedit in mari viam,  et in aquis torrentibus semitam ; "
        },
        {
            "chapter": 43,
            "verse": 17,
            "name": "Isaiah 43:17",
            "text": " qui eduxit quadrigam et equum,  agmen et robustum :  simul obdormierunt, nec resurgent ;  contriti sunt quasi linum, et extincti sunt. "
        },
        {
            "chapter": 43,
            "verse": 18,
            "name": "Isaiah 43:18",
            "text": " Ne memineritis priorum,  et antiqua ne intueamini. "
        },
        {
            "chapter": 43,
            "verse": 19,
            "name": "Isaiah 43:19",
            "text": " Ecce ego facio nova,  et nunc orientur, utique cognoscetis ea :  ponam in deserto viam,  et in invio flumina. "
        },
        {
            "chapter": 43,
            "verse": 20,
            "name": "Isaiah 43:20",
            "text": " Glorificabit me bestia agri,  dracones, et struthiones :  quia dedi in deserto aquas,  flumina in invio,  ut darem potum populo meo, electo meo. "
        },
        {
            "chapter": 43,
            "verse": 21,
            "name": "Isaiah 43:21",
            "text": " Populum istum formavi mihi :  laudem meam narrabit. "
        },
        {
            "chapter": 43,
            "verse": 22,
            "name": "Isaiah 43:22",
            "text": " Non me invocasti, Jacob,  nec laborasti in me, Israël. "
        },
        {
            "chapter": 43,
            "verse": 23,
            "name": "Isaiah 43:23",
            "text": " Non obtulisti mihi arietem holocausti tui,  et victimis tuis non glorificasti me ;  non te servire feci in oblatione,  nec laborem tibi præbui in thure. "
        },
        {
            "chapter": 43,
            "verse": 24,
            "name": "Isaiah 43:24",
            "text": " Non emisti mihi argento calamum,  et adipe victimarum tuarum non inebriasti me :  verumtamen servire me fecisti in peccatis tuis ;  præbuisti mihi laborem in iniquitatibus tuis. "
        },
        {
            "chapter": 43,
            "verse": 25,
            "name": "Isaiah 43:25",
            "text": " Ego sum, ego sum ipse qui deleo iniquitates tuas propter me,  et peccatorum tuorum non recordabor. "
        },
        {
            "chapter": 43,
            "verse": 26,
            "name": "Isaiah 43:26",
            "text": " Reduc me in memoriam, et judicemur simul :  narra si quid habes ut justificeris. "
        },
        {
            "chapter": 43,
            "verse": 27,
            "name": "Isaiah 43:27",
            "text": " Pater tuus primus peccavit,  et interpretes tui prævaricati sunt in me : "
        },
        {
            "chapter": 43,
            "verse": 28,
            "name": "Isaiah 43:28",
            "text": " et contaminavi principes sanctos ;  dedi ad internecionem Jacob,  et Israël in blasphemiam.  "
        }
    ]
}