{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 57,
    "name": "Isaiah 57",
    "verses": [
        {
            "chapter": 57,
            "verse": 1,
            "name": "Isaiah 57:1",
            "text": "Justus perit,  et non est qui recogitet in corde suo ;  et viri misericordiæ colliguntur,  quia non est qui intelligat :  a facie enim malitiæ collectus est justus. "
        },
        {
            "chapter": 57,
            "verse": 2,
            "name": "Isaiah 57:2",
            "text": " Veniat pax ;  requiescat in cubili suo  qui ambulavit in directione sua. "
        },
        {
            "chapter": 57,
            "verse": 3,
            "name": "Isaiah 57:3",
            "text": " Vos autem accedite huc,  filii auguratricis,  semen adulteri et fornicariæ. "
        },
        {
            "chapter": 57,
            "verse": 4,
            "name": "Isaiah 57:4",
            "text": " Super quem lusistis ?  super quem dilatastis os,  et ejecistis linguam ?  Numquid non vos filii scelesti,  semen mendax, "
        },
        {
            "chapter": 57,
            "verse": 5,
            "name": "Isaiah 57:5",
            "text": " qui consolamini in diis  subter omne lignum frondosum,  immolantes parvulos in torrentibus,  subter eminentes petras ? "
        },
        {
            "chapter": 57,
            "verse": 6,
            "name": "Isaiah 57:6",
            "text": " In partibus torrentis pars tua ;  hæc est sors tua :  et ipsis effudisti libamen,  obtulisti sacrificium.  Numquid super his non indignabor ? "
        },
        {
            "chapter": 57,
            "verse": 7,
            "name": "Isaiah 57:7",
            "text": " Super montem excelsum et sublimem  posuisti cubile tuum,  et illuc ascendisti  ut immolares hostias. "
        },
        {
            "chapter": 57,
            "verse": 8,
            "name": "Isaiah 57:8",
            "text": " Et post ostium, et retro postem,  posuisti memoriale tuum.  Quia juxta me discooperuisti,  et suscepisti adulterum, dilatasti cubile tuum,  et pepigisti cum eis fœdus ;  dilexisti stratum eorum  manu aperta. "
        },
        {
            "chapter": 57,
            "verse": 9,
            "name": "Isaiah 57:9",
            "text": " Et ornasti te regi unguento,  et multiplicasti pigmenta tua.  Misisti legatos tuos procul,  et humiliata es usque ad inferos. "
        },
        {
            "chapter": 57,
            "verse": 10,
            "name": "Isaiah 57:10",
            "text": " In multitudine viæ tuæ laborasti ;  non dixisti : Quiescam.  Vitam manus tuæ invenisti ;  propterea non rogasti. "
        },
        {
            "chapter": 57,
            "verse": 11,
            "name": "Isaiah 57:11",
            "text": " Pro quo sollicita timuisti,  quia mentita es,  et mei non es recordata,  neque cogitasti in corde tuo ?  Quia ego tacens et quasi non videns,  et mei oblita es. "
        },
        {
            "chapter": 57,
            "verse": 12,
            "name": "Isaiah 57:12",
            "text": " Ego annuntiabo justitiam tuam,  et opera tua non proderunt tibi. "
        },
        {
            "chapter": 57,
            "verse": 13,
            "name": "Isaiah 57:13",
            "text": " Cum clamaveris, liberent te congregati tui,  et omnes eos auferet ventus,  tollet aura.      Qui autem fiduciam habet mei, hæreditabit terram,  et possidebit montem sanctum meum. "
        },
        {
            "chapter": 57,
            "verse": 14,
            "name": "Isaiah 57:14",
            "text": " Et dicam : Viam facite, præbete iter ; declinate de semita,  auferte offendicula de via populi mei. "
        },
        {
            "chapter": 57,
            "verse": 15,
            "name": "Isaiah 57:15",
            "text": " Quia hæc dicit Excelsus,  et Sublimis, habitans æternitatem, et sanctum nomen ejus :  in excelso et in sancto habitans,  et cum contrito et humili spiritu :  ut vivificet spiritum humilium,  et vivificet cor contritorum. "
        },
        {
            "chapter": 57,
            "verse": 16,
            "name": "Isaiah 57:16",
            "text": " Non enim in sempiternum litigabo,  neque usque ad finem irascar,  quia spiritus a facie mea egredietur,  et flatus ego faciam. "
        },
        {
            "chapter": 57,
            "verse": 17,
            "name": "Isaiah 57:17",
            "text": " Propter iniquitatem avaritiæ ejus iratus sum, et percussi eum.  Abscondi a te faciem meam, et indignatus sum ;  et abiit vagus in via cordis sui. "
        },
        {
            "chapter": 57,
            "verse": 18,
            "name": "Isaiah 57:18",
            "text": " Vias ejus vidi, et sanavi eum ;  et reduxi eum, et reddidi consolationes  ipsi, et lugentibus ejus. "
        },
        {
            "chapter": 57,
            "verse": 19,
            "name": "Isaiah 57:19",
            "text": " Creavi fructum labiorum pacem ;  pacem ei qui longe est et qui prope,  dixit Dominus, et sanavi eum. "
        },
        {
            "chapter": 57,
            "verse": 20,
            "name": "Isaiah 57:20",
            "text": " Impii autem quasi mare fervens,  quod quiescere non potest,  et redundant fluctus ejus in conculcationem et lutum. "
        },
        {
            "chapter": 57,
            "verse": 21,
            "name": "Isaiah 57:21",
            "text": " Non est pax impiis, dicit Dominus Deus.  "
        }
    ]
}