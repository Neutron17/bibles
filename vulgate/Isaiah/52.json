{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 52,
    "name": "Isaiah 52",
    "verses": [
        {
            "chapter": 52,
            "verse": 1,
            "name": "Isaiah 52:1",
            "text": "Consurge, consurge, induere fortitudine tua, Sion !  induere vestimentis gloriæ tuæ,  Jerusalem, civitas Sancti,  quia non adjiciet ultra ut pertranseat per te  incircumcisus et immundus. "
        },
        {
            "chapter": 52,
            "verse": 2,
            "name": "Isaiah 52:2",
            "text": " Excutere de pulvere, consurge ;  sede, Jerusalem !  solve vincula colli tui,  captiva filia Sion. "
        },
        {
            "chapter": 52,
            "verse": 3,
            "name": "Isaiah 52:3",
            "text": " Quia hæc dicit Dominus :  Gratis venundati estis,  et sine argento redimemini. "
        },
        {
            "chapter": 52,
            "verse": 4,
            "name": "Isaiah 52:4",
            "text": " Quia hæc dicit Dominus Deus :  In Ægyptum descendit populus meus in principio, ut colonus esset ibi,  et Assur absque ulla causa calumniatus est eum. "
        },
        {
            "chapter": 52,
            "verse": 5,
            "name": "Isaiah 52:5",
            "text": " Et nunc quid mihi est hic, dicit Dominus,  quoniam ablatus est populus meus gratis ?  Dominatores ejus inique agunt, dicit Dominus,  et jugiter tota die nomen meum blasphematur. "
        },
        {
            "chapter": 52,
            "verse": 6,
            "name": "Isaiah 52:6",
            "text": " Propter hoc sciet populus meus nomen meum  in die illa :  quia ego ipse qui loquebar, ecce adsum. "
        },
        {
            "chapter": 52,
            "verse": 7,
            "name": "Isaiah 52:7",
            "text": " Quam pulchri super montes pedes annuntiantis  et prædicantis pacem ;  annuntiantis bonum,  prædicantis salutem,  dicentis Sion :  Regnabit Deus tuus ! "
        },
        {
            "chapter": 52,
            "verse": 8,
            "name": "Isaiah 52:8",
            "text": " Vox speculatorum tuorum : levaverunt vocem,  simul laudabunt,  quia oculo ad oculum videbunt  cum converterit Dominus Sion. "
        },
        {
            "chapter": 52,
            "verse": 9,
            "name": "Isaiah 52:9",
            "text": " Gaudete, et laudate simul,  deserta Jerusalem,  quia consolatus est Dominus populum suum ;  redemit Jerusalem. "
        },
        {
            "chapter": 52,
            "verse": 10,
            "name": "Isaiah 52:10",
            "text": " Paravit Dominus brachium sanctum suum  in oculis omnium gentium ;  et videbunt omnes fines terræ  salutare Dei nostri. "
        },
        {
            "chapter": 52,
            "verse": 11,
            "name": "Isaiah 52:11",
            "text": " Recedite, recedite ; exite inde,  pollutum nolite tangere ;  exite de medio ejus ; mundamini,  qui fertis vasa Domini. "
        },
        {
            "chapter": 52,
            "verse": 12,
            "name": "Isaiah 52:12",
            "text": " Quoniam non in tumultu exibitis,  nec in fuga properabitis ;  præcedet enim vos Dominus,  et congregabit vos Deus Israël. "
        },
        {
            "chapter": 52,
            "verse": 13,
            "name": "Isaiah 52:13",
            "text": " Ecce intelliget servus meus,  exaltabitur et elevabitur, et sublimis erit valde. "
        },
        {
            "chapter": 52,
            "verse": 14,
            "name": "Isaiah 52:14",
            "text": " Sicut obstupuerunt super te multi,  sic inglorius erit inter viros aspectus ejus,  et forma ejus inter filios hominum. "
        },
        {
            "chapter": 52,
            "verse": 15,
            "name": "Isaiah 52:15",
            "text": " Iste asperget gentes multas ;  super ipsum continebunt reges os suum :  quia quibus non est narratum de eo viderunt,  et qui non audierunt contemplati sunt.  "
        }
    ]
}