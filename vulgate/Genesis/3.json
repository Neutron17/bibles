{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 3,
    "name": "Genesis 3",
    "verses": [
        {
            "chapter": 3,
            "verse": 1,
            "name": "Genesis 3:1",
            "text": "Sed et serpens erat callidior cunctis animantibus terræ quæ fecerat Dominus Deus. Qui dixit ad mulierem : Cur præcepit vobis Deus ut non comederetis de omni ligno paradisi ? "
        },
        {
            "chapter": 3,
            "verse": 2,
            "name": "Genesis 3:2",
            "text": "Cui respondit mulier : De fructu lignorum, quæ sunt in paradiso, vescimur : "
        },
        {
            "chapter": 3,
            "verse": 3,
            "name": "Genesis 3:3",
            "text": "de fructu vero ligni quod est in medio paradisi, præcepit nobis Deus ne comederemus, et ne tangeremus illud, ne forte moriamur. "
        },
        {
            "chapter": 3,
            "verse": 4,
            "name": "Genesis 3:4",
            "text": "Dixit autem serpens ad mulierem : Nequaquam morte moriemini. "
        },
        {
            "chapter": 3,
            "verse": 5,
            "name": "Genesis 3:5",
            "text": "Scit enim Deus quod in quocumque die comederitis ex eo, aperientur oculi vestri, et eritis sicut dii, scientes bonum et malum. "
        },
        {
            "chapter": 3,
            "verse": 6,
            "name": "Genesis 3:6",
            "text": "Vidit igitur mulier quod bonum esset lignum ad vescendum, et pulchrum oculis, aspectuque delectabile : et tulit de fructu illius, et comedit : deditque viro suo, qui comedit. "
        },
        {
            "chapter": 3,
            "verse": 7,
            "name": "Genesis 3:7",
            "text": "Et aperti sunt oculi amborum ; cumque cognovissent se esse nudos, consuerunt folia ficus, et fecerunt sibi perizomata. "
        },
        {
            "chapter": 3,
            "verse": 8,
            "name": "Genesis 3:8",
            "text": "Et cum audissent vocem Domini Dei deambulantis in paradiso ad auram post meridiem, abscondit se Adam et uxor ejus a facie Domini Dei in medio ligni paradisi. "
        },
        {
            "chapter": 3,
            "verse": 9,
            "name": "Genesis 3:9",
            "text": "Vocavitque Dominus Deus Adam, et dixit ei : Ubi es ? "
        },
        {
            "chapter": 3,
            "verse": 10,
            "name": "Genesis 3:10",
            "text": "Qui ait : Vocem tuam audivi in paradiso, et timui, eo quod nudus essem, et abscondi me. "
        },
        {
            "chapter": 3,
            "verse": 11,
            "name": "Genesis 3:11",
            "text": "Cui dixit : Quis enim indicavit tibi quod nudus esses, nisi quod ex ligno de quo præceperam tibi ne comederes, comedisti ? "
        },
        {
            "chapter": 3,
            "verse": 12,
            "name": "Genesis 3:12",
            "text": "Dixitque Adam : Mulier, quam dedisti mihi sociam, dedit mihi de ligno, et comedi. "
        },
        {
            "chapter": 3,
            "verse": 13,
            "name": "Genesis 3:13",
            "text": "Et dixit Dominus Deus ad mulierem : Quare hoc fecisti ? Quæ respondit : Serpens decepit me, et comedi.  "
        },
        {
            "chapter": 3,
            "verse": 14,
            "name": "Genesis 3:14",
            "text": " Et ait Dominus Deus ad serpentem :   Quia fecisti hoc,  maledictus es inter omnia animantia, et bestias terræ :  super pectus tuum gradieris, et terram comedes cunctis diebus vitæ tuæ. "
        },
        {
            "chapter": 3,
            "verse": 15,
            "name": "Genesis 3:15",
            "text": " Inimicitias ponam inter te et mulierem,  et semen tuum et semen illius :  ipsa conteret caput tuum,  et tu insidiaberis calcaneo ejus. "
        },
        {
            "chapter": 3,
            "verse": 16,
            "name": "Genesis 3:16",
            "text": "Mulieri quoque dixit : Multiplicabo ærumnas tuas, et conceptus tuos : in dolore paries filios, et sub viri potestate eris, et ipse dominabitur tui. "
        },
        {
            "chapter": 3,
            "verse": 17,
            "name": "Genesis 3:17",
            "text": "Adæ vero dixit : Quia audisti vocem uxoris tuæ, et comedisti de ligno, ex quo præceperam tibi ne comederes, maledicta terra in opere tuo : in laboribus comedes ex ea cunctis diebus vitæ tuæ. "
        },
        {
            "chapter": 3,
            "verse": 18,
            "name": "Genesis 3:18",
            "text": "Spinas et tribulos germinabit tibi, et comedes herbam terræ. "
        },
        {
            "chapter": 3,
            "verse": 19,
            "name": "Genesis 3:19",
            "text": "In sudore vultus tui vesceris pane, donec revertaris in terram de qua sumptus es : quia pulvis es et in pulverem reverteris. "
        },
        {
            "chapter": 3,
            "verse": 20,
            "name": "Genesis 3:20",
            "text": "Et vocavit Adam nomen uxoris suæ, Heva : eo quod mater esset cunctorum viventium. "
        },
        {
            "chapter": 3,
            "verse": 21,
            "name": "Genesis 3:21",
            "text": "Fecit quoque Dominus Deus Adæ et uxori ejus tunicas pelliceas, et induit eos : "
        },
        {
            "chapter": 3,
            "verse": 22,
            "name": "Genesis 3:22",
            "text": "et ait : Ecce Adam quasi unus ex nobis factus est, sciens bonum et malum : nunc ergo ne forte mittat manum suam, et sumat etiam de ligno vitæ, et comedat, et vivat in æternum. "
        },
        {
            "chapter": 3,
            "verse": 23,
            "name": "Genesis 3:23",
            "text": "Et emisit eum Dominus Deus de paradiso voluptatis, ut operaretur terram de qua sumptus est. "
        },
        {
            "chapter": 3,
            "verse": 24,
            "name": "Genesis 3:24",
            "text": "Ejecitque Adam : et collocavit ante paradisum voluptatis cherubim, et flammeum gladium, atque versatilem, ad custodiendam viam ligni vitæ.  "
        }
    ]
}