{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 29,
    "name": "Genesis 29",
    "verses": [
        {
            "chapter": 29,
            "verse": 1,
            "name": "Genesis 29:1",
            "text": "Profectus ergo Jacob venit in terram orientalem. "
        },
        {
            "chapter": 29,
            "verse": 2,
            "name": "Genesis 29:2",
            "text": "Et vidit puteum in agro, tres quoque greges ovium accubantes juxta eum : nam ex illo adaquabantur pecora, et os ejus grandi lapide claudebatur. "
        },
        {
            "chapter": 29,
            "verse": 3,
            "name": "Genesis 29:3",
            "text": "Morisque erat ut cunctis ovibus congregatis devolverent lapidem, et refectis gregibus rursum super os putei ponerent. "
        },
        {
            "chapter": 29,
            "verse": 4,
            "name": "Genesis 29:4",
            "text": "Dixitque ad pastores : Fratres, unde estis ? Qui responderunt : De Haran. "
        },
        {
            "chapter": 29,
            "verse": 5,
            "name": "Genesis 29:5",
            "text": "Quos interrogans, Numquid, ait, nostis Laban filium Nachor ? Dixerunt : Novimus. "
        },
        {
            "chapter": 29,
            "verse": 6,
            "name": "Genesis 29:6",
            "text": "Sanusne est ? inquit. Valet, inquiunt : et ecce Rachel filia ejus venit cum grege suo. "
        },
        {
            "chapter": 29,
            "verse": 7,
            "name": "Genesis 29:7",
            "text": "Dixitque Jacob : Adhuc multum diei superest, nec est tempus ut reducantur ad caulas greges : date ante potum ovibus, et sic eas ad pastum reducite. "
        },
        {
            "chapter": 29,
            "verse": 8,
            "name": "Genesis 29:8",
            "text": "Qui responderunt : Non possumus, donec omnia pecora congregentur, et amoveamus lapidem de ore putei, ut adaquemus greges. "
        },
        {
            "chapter": 29,
            "verse": 9,
            "name": "Genesis 29:9",
            "text": "Adhuc loquebantur, et ecce Rachel veniebat cum ovibus patris sui : nam gregem ipsa pascebat. "
        },
        {
            "chapter": 29,
            "verse": 10,
            "name": "Genesis 29:10",
            "text": "Quam cum vidisset Jacob, et sciret consobrinam suam, ovesque Laban avunculi sui, amovit lapidem quo puteus claudebatur. "
        },
        {
            "chapter": 29,
            "verse": 11,
            "name": "Genesis 29:11",
            "text": "Et adaquato grege, osculatus est eam : et elevata voce flevit, "
        },
        {
            "chapter": 29,
            "verse": 12,
            "name": "Genesis 29:12",
            "text": "et indicavit ei quod frater esset patris sui, et filius Rebeccæ : at illa festinans nuntiavit patri suo. "
        },
        {
            "chapter": 29,
            "verse": 13,
            "name": "Genesis 29:13",
            "text": "Qui cum audisset venisse Jacob filium sororis suæ, cucurrit obviam ei : complexusque eum, et in oscula ruens, duxit in domum suam. Auditis autem causis itineris, "
        },
        {
            "chapter": 29,
            "verse": 14,
            "name": "Genesis 29:14",
            "text": "respondit : Os meum es, et caro mea. Et postquam impleti sunt dies mensis unius, "
        },
        {
            "chapter": 29,
            "verse": 15,
            "name": "Genesis 29:15",
            "text": "dixit ei : Num quia frater meus es, gratis servies mihi ? dic quid mercedis accipias.  "
        },
        {
            "chapter": 29,
            "verse": 16,
            "name": "Genesis 29:16",
            "text": " Habebat vero duas filias : nomen majoris Lia, minor vero appellabatur Rachel. "
        },
        {
            "chapter": 29,
            "verse": 17,
            "name": "Genesis 29:17",
            "text": "Sed Lia lippis erat oculis : Rachel decora facie, et venusto aspectu. "
        },
        {
            "chapter": 29,
            "verse": 18,
            "name": "Genesis 29:18",
            "text": "Quam diligens Jacob, ait : Serviam tibi pro Rachel filia tua minore, septem annis. "
        },
        {
            "chapter": 29,
            "verse": 19,
            "name": "Genesis 29:19",
            "text": "Respondit Laban : Melius est ut tibi eam dem quam alteri viro : mane apud me. "
        },
        {
            "chapter": 29,
            "verse": 20,
            "name": "Genesis 29:20",
            "text": "Servivit ergo Jacob pro Rachel septem annis : et videbantur illi pauci dies præ amoris magnitudine. "
        },
        {
            "chapter": 29,
            "verse": 21,
            "name": "Genesis 29:21",
            "text": "Dixitque ad Laban : Da mihi uxorem meam : quia jam tempus impletum est, ut ingrediar ad illam. "
        },
        {
            "chapter": 29,
            "verse": 22,
            "name": "Genesis 29:22",
            "text": "Qui vocatis multis amicorum turbis ad convivium, fecit nuptias. "
        },
        {
            "chapter": 29,
            "verse": 23,
            "name": "Genesis 29:23",
            "text": "Et vespere Liam filiam suam introduxit ad eum, "
        },
        {
            "chapter": 29,
            "verse": 24,
            "name": "Genesis 29:24",
            "text": "dans ancillam filiæ, Zelpham nomine. Ad quam cum ex more Jacob fuisset ingressus, facto mane vidit Liam : "
        },
        {
            "chapter": 29,
            "verse": 25,
            "name": "Genesis 29:25",
            "text": "et dixit ad socerum suum : Quid est quod facere voluisti ? nonne pro Rachel servivi tibi ? quare imposuisti mihi ? "
        },
        {
            "chapter": 29,
            "verse": 26,
            "name": "Genesis 29:26",
            "text": "Respondit Laban : Non est in loco nostro consuetudinis, ut minores ante tradamus ad nuptias. "
        },
        {
            "chapter": 29,
            "verse": 27,
            "name": "Genesis 29:27",
            "text": "Imple hebdomadam dierum hujus copulæ : et hanc quoque dabo tibi pro opere quo serviturus es mihi septem annis aliis. "
        },
        {
            "chapter": 29,
            "verse": 28,
            "name": "Genesis 29:28",
            "text": "Acquievit placito : et hebdomada transacta, Rachel duxit uxorem : "
        },
        {
            "chapter": 29,
            "verse": 29,
            "name": "Genesis 29:29",
            "text": "cui pater servam Balam tradiderat. "
        },
        {
            "chapter": 29,
            "verse": 30,
            "name": "Genesis 29:30",
            "text": "Tandemque potitus optatis nuptiis, amorem sequentis priori prætulit, serviens apud eum septem annis aliis.  "
        },
        {
            "chapter": 29,
            "verse": 31,
            "name": "Genesis 29:31",
            "text": " Videns autem Dominus quod despiceret Liam, aperuit vulvam ejus, sorore sterili permanente. "
        },
        {
            "chapter": 29,
            "verse": 32,
            "name": "Genesis 29:32",
            "text": "Quæ conceptum genuit filium, vocavitque nomen ejus Ruben, dicens : Vidit Dominus humilitatem meam : nunc amabit me vir meus. "
        },
        {
            "chapter": 29,
            "verse": 33,
            "name": "Genesis 29:33",
            "text": "Rursumque concepit et peperit filium, et ait : Quoniam audivit me Dominus haberi contemptui, dedit etiam istum mihi ; vocavitque nomen ejus Simeon. "
        },
        {
            "chapter": 29,
            "verse": 34,
            "name": "Genesis 29:34",
            "text": "Concepitque tertio, et genuit alium filium : dixitque : Nunc quoque copulabitur mihi maritus meus : eo quod pepererim ei tres filios : et idcirco appellavit nomen ejus Levi. "
        },
        {
            "chapter": 29,
            "verse": 35,
            "name": "Genesis 29:35",
            "text": "Quarto concepit, et peperit filium, et ait : Modo confitebor Domino, et ob hoc vocavit eum Judam : cessavitque parere.   "
        }
    ]
}