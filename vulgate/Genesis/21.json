{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 21,
    "name": "Genesis 21",
    "verses": [
        {
            "chapter": 21,
            "verse": 1,
            "name": "Genesis 21:1",
            "text": "Visitavit autem Dominus Saram, sicut promiserat : et implevit quæ locutus est. "
        },
        {
            "chapter": 21,
            "verse": 2,
            "name": "Genesis 21:2",
            "text": "Concepitque et peperit filium in senectute sua, tempore quo prædixerat ei Deus. "
        },
        {
            "chapter": 21,
            "verse": 3,
            "name": "Genesis 21:3",
            "text": "Vocavitque Abraham nomen filii sui, quem genuit ei Sara, Isaac : "
        },
        {
            "chapter": 21,
            "verse": 4,
            "name": "Genesis 21:4",
            "text": "et circumcidit eum octavo die, sicut præceperat ei Deus, "
        },
        {
            "chapter": 21,
            "verse": 5,
            "name": "Genesis 21:5",
            "text": "cum centum esset annorum : hac quippe ætate patris, natus est Isaac. "
        },
        {
            "chapter": 21,
            "verse": 6,
            "name": "Genesis 21:6",
            "text": "Dixitque Sara : Risum fecit mihi Deus : quicumque audierit, corridebit mihi. "
        },
        {
            "chapter": 21,
            "verse": 7,
            "name": "Genesis 21:7",
            "text": "Rursumque ait : Quis auditurus crederet Abraham quod Sara lactaret filium, quem peperit ei jam seni ? "
        },
        {
            "chapter": 21,
            "verse": 8,
            "name": "Genesis 21:8",
            "text": "Crevit igitur puer, et ablactatus est : fecitque Abraham grande convivium in die ablactationis ejus.  "
        },
        {
            "chapter": 21,
            "verse": 9,
            "name": "Genesis 21:9",
            "text": " Cumque vidisset Sara filium Agar Ægyptiæ ludentem cum Isaac filio suo, dixit ad Abraham : "
        },
        {
            "chapter": 21,
            "verse": 10,
            "name": "Genesis 21:10",
            "text": "Ejice ancillam hanc, et filium ejus : non enim erit hæres filius ancillæ cum filio meo Isaac. "
        },
        {
            "chapter": 21,
            "verse": 11,
            "name": "Genesis 21:11",
            "text": "Dure accepit hoc Abraham pro filio suo. "
        },
        {
            "chapter": 21,
            "verse": 12,
            "name": "Genesis 21:12",
            "text": "Cui dixit Deus : Non tibi videatur asperum super puero, et super ancilla tua : omnia quæ dixerit tibi Sara, audi vocem ejus : quia in Isaac vocabitur tibi semen. "
        },
        {
            "chapter": 21,
            "verse": 13,
            "name": "Genesis 21:13",
            "text": "Sed et filium ancillæ faciam in gentem magnam, quia semen tuum est. "
        },
        {
            "chapter": 21,
            "verse": 14,
            "name": "Genesis 21:14",
            "text": "Surrexit itaque Abraham mane, et tollens panem et utrem aquæ, imposuit scapulæ ejus, tradiditque puerum, et dimisit eam. Quæ cum abiisset, errabat in solitudine Bersabee. "
        },
        {
            "chapter": 21,
            "verse": 15,
            "name": "Genesis 21:15",
            "text": "Cumque consumpta esset aqua in utre, abjecit puerum subter unam arborum, quæ ibi erant. "
        },
        {
            "chapter": 21,
            "verse": 16,
            "name": "Genesis 21:16",
            "text": "Et abiit, seditque e regione procul quantum potest arcus jacere : dixit enim : Non videbo morientem puerum : et sedens contra, levavit vocem suam et flevit. "
        },
        {
            "chapter": 21,
            "verse": 17,
            "name": "Genesis 21:17",
            "text": "Exaudivit autem Deus vocem pueri : vocavitque angelus Dei Agar de cælo, dicens : Quid agis Agar ? noli timere : exaudivit enim Deus vocem pueri de loco in quo est. "
        },
        {
            "chapter": 21,
            "verse": 18,
            "name": "Genesis 21:18",
            "text": "Surge, tolle puerum, et tene manum illius : quia in gentem magnam faciam eum. "
        },
        {
            "chapter": 21,
            "verse": 19,
            "name": "Genesis 21:19",
            "text": "Aperuitque oculos ejus Deus : quæ videns puteum aquæ, abiit, et implevit utrem, deditque puero bibere. "
        },
        {
            "chapter": 21,
            "verse": 20,
            "name": "Genesis 21:20",
            "text": "Et fuit cum eo : qui crevit, et moratus est in solitudine, factusque est juvenis sagittarius. "
        },
        {
            "chapter": 21,
            "verse": 21,
            "name": "Genesis 21:21",
            "text": "Habitavitque in deserto Pharan, et accepit illi mater sua uxorem de terra Ægypti.  "
        },
        {
            "chapter": 21,
            "verse": 22,
            "name": "Genesis 21:22",
            "text": " Eodem tempore dixit Abimelech, et Phicol princeps exercitus ejus, ad Abraham : Deus tecum est in universis quæ agis. "
        },
        {
            "chapter": 21,
            "verse": 23,
            "name": "Genesis 21:23",
            "text": "Jura ergo per Deum, ne noceas mihi, et posteris meis, stirpique meæ : sed juxta misericordiam, quam feci tibi, facies mihi, et terræ in qua versatus es advena. "
        },
        {
            "chapter": 21,
            "verse": 24,
            "name": "Genesis 21:24",
            "text": "Dixitque Abraham : Ego jurabo. "
        },
        {
            "chapter": 21,
            "verse": 25,
            "name": "Genesis 21:25",
            "text": "Et increpavit Abimelech propter puteum aquæ quem vi abstulerunt servi ejus. "
        },
        {
            "chapter": 21,
            "verse": 26,
            "name": "Genesis 21:26",
            "text": "Responditque Abimelech : Nescivi quis fecerit hanc rem : sed et tu non indicasti mihi, et ego non audivi præter hodie. "
        },
        {
            "chapter": 21,
            "verse": 27,
            "name": "Genesis 21:27",
            "text": "Tulit itaque Abraham oves et boves, et dedit Abimelech : percusseruntque ambo fœdus. "
        },
        {
            "chapter": 21,
            "verse": 28,
            "name": "Genesis 21:28",
            "text": "Et statuit Abraham septem agnas gregis seorsum. "
        },
        {
            "chapter": 21,
            "verse": 29,
            "name": "Genesis 21:29",
            "text": "Cui dixit Abimelech : Quid sibi volunt septem agnæ istæ, quas stare fecisti seorsum ? "
        },
        {
            "chapter": 21,
            "verse": 30,
            "name": "Genesis 21:30",
            "text": "At ille : Septem, inquit, agnas accipies de manu mea : ut sint mihi in testimonium, quoniam ego fodi puteum istum. "
        },
        {
            "chapter": 21,
            "verse": 31,
            "name": "Genesis 21:31",
            "text": "Idcirco vocatus est locus ille Bersabee : quia ibi uterque juravit. "
        },
        {
            "chapter": 21,
            "verse": 32,
            "name": "Genesis 21:32",
            "text": "Et inierunt fœdus pro puteo juramenti. "
        },
        {
            "chapter": 21,
            "verse": 33,
            "name": "Genesis 21:33",
            "text": "Surrexit autem Abimelech, et Phicol princeps exercitus ejus, reversique sunt in terram Palæstinorum. Abraham vero plantavit nemus in Bersabee, et invocavit ibi nomen Domini Dei æterni. "
        },
        {
            "chapter": 21,
            "verse": 34,
            "name": "Genesis 21:34",
            "text": "Et fuit colonus terræ Palæstinorum diebus multis.   "
        }
    ]
}