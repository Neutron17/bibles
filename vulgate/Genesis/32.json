{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 32,
    "name": "Genesis 32",
    "verses": [
        {
            "chapter": 32,
            "verse": 1,
            "name": "Genesis 32:1",
            "text": "Jacob quoque abiit itinere quo cœperat : fueruntque ei obviam angeli Dei. "
        },
        {
            "chapter": 32,
            "verse": 2,
            "name": "Genesis 32:2",
            "text": "Quos cum vidisset, ait : Castra Dei sunt hæc : et appellavit nomen loci illius Mahanaim, id est, Castra. "
        },
        {
            "chapter": 32,
            "verse": 3,
            "name": "Genesis 32:3",
            "text": "Misit autem et nuntios ante se ad Esau fratrem suum in terram Seir, in regionem Edom : "
        },
        {
            "chapter": 32,
            "verse": 4,
            "name": "Genesis 32:4",
            "text": "præcepitque eis, dicens : Sic loquimini domino meo Esau : Hæc dicit frater tuus Jacob : Apud Laban peregrinatus sum, et fui usque in præsentem diem. "
        },
        {
            "chapter": 32,
            "verse": 5,
            "name": "Genesis 32:5",
            "text": "Habeo boves, et asinos, et oves, et servos, et ancillas : mittoque nunc legationem ad dominum meum, ut inveniam gratiam in conspectu tuo. "
        },
        {
            "chapter": 32,
            "verse": 6,
            "name": "Genesis 32:6",
            "text": "Reversique sunt nuntii ad Jacob, dicentes : Venimus ad Esau fratrem tuum, et ecce properat tibi in occursum cum quadringentis viris. "
        },
        {
            "chapter": 32,
            "verse": 7,
            "name": "Genesis 32:7",
            "text": "Timuit Jacob valde : et perterritus divisit populum qui secum erat, greges quoque et oves, et boves, et camelos, in duas turmas, "
        },
        {
            "chapter": 32,
            "verse": 8,
            "name": "Genesis 32:8",
            "text": "dicens : Si venerit Esau ad unam turmam, et percusserit eam, alia turma, quæ relicta est, salvabitur. "
        },
        {
            "chapter": 32,
            "verse": 9,
            "name": "Genesis 32:9",
            "text": "Dixitque Jacob : Deus patris mei Abraham, et Deus patris mei Isaac : Domine qui dixisti mihi : Revertere in terram tuam, et in locum nativitatis tuæ, et benefaciam tibi : "
        },
        {
            "chapter": 32,
            "verse": 10,
            "name": "Genesis 32:10",
            "text": "minor sum cunctis miserationibus tuis, et veritate tua quam explevisti servo tuo. In baculo meo transivi Jordanem istum : et nunc cum duabus turmis regredior. "
        },
        {
            "chapter": 32,
            "verse": 11,
            "name": "Genesis 32:11",
            "text": "Erue me de manu fratris mei Esau, quia valde eum timeo : ne forte veniens percutiat matrem cum filiis. "
        },
        {
            "chapter": 32,
            "verse": 12,
            "name": "Genesis 32:12",
            "text": "Tu locutus es quod benefaceres mihi, et dilatares semen meum sicut arenam maris, quæ præ multitudine numerari non potest. "
        },
        {
            "chapter": 32,
            "verse": 13,
            "name": "Genesis 32:13",
            "text": "Cumque dormisset ibi nocte illa, separavit de his quæ habebat, munera Esau fratri suo, "
        },
        {
            "chapter": 32,
            "verse": 14,
            "name": "Genesis 32:14",
            "text": "capras ducentas, hircos viginti, oves ducentas, et arietes viginti, "
        },
        {
            "chapter": 32,
            "verse": 15,
            "name": "Genesis 32:15",
            "text": "camelos fœtas cum pullis suis triginta, vaccas quadraginta, et tauros viginti, asinas viginti et pullos earum decem. "
        },
        {
            "chapter": 32,
            "verse": 16,
            "name": "Genesis 32:16",
            "text": "Et misit per manus servorum suorum singulos seorsum greges, dixitque pueris suis : Antecedite me, et sit spatium inter gregem et gregem. "
        },
        {
            "chapter": 32,
            "verse": 17,
            "name": "Genesis 32:17",
            "text": "Et præcepit priori, dicens : Si obvium habueris fratrem meum Esau, et interrogaverit te : Cujus es ? aut, Quo vadis ? aut, Cujus sunt ista quæ sequeris ? "
        },
        {
            "chapter": 32,
            "verse": 18,
            "name": "Genesis 32:18",
            "text": "respondebis : Servi tui Jacob, munera misit domino meo Esau, ipse quoque post nos venit. "
        },
        {
            "chapter": 32,
            "verse": 19,
            "name": "Genesis 32:19",
            "text": "Similiter dedit mandata secundo, et tertio, et cunctis qui sequebantur greges, dicens : Iisdem verbis loquimini ad Esau cum inveneritis eum. "
        },
        {
            "chapter": 32,
            "verse": 20,
            "name": "Genesis 32:20",
            "text": "Et addetis : Ipse quoque servus tuus Jacob iter nostrum insequitur. Dixit enim : Placabo illum muneribus quæ præcedunt, et postea videbo illum : forsitan propitiabitur mihi. "
        },
        {
            "chapter": 32,
            "verse": 21,
            "name": "Genesis 32:21",
            "text": "Præcesserunt itaque munera ante eum, ipse vero mansit nocte illa in castris.  "
        },
        {
            "chapter": 32,
            "verse": 22,
            "name": "Genesis 32:22",
            "text": " Cumque mature surrexisset, tulit duas uxores suas, et totidem famulas cum undecim filiis, et transivit vadum Jaboc. "
        },
        {
            "chapter": 32,
            "verse": 23,
            "name": "Genesis 32:23",
            "text": "Traductisque omnibus quæ ad se pertinebant, "
        },
        {
            "chapter": 32,
            "verse": 24,
            "name": "Genesis 32:24",
            "text": "mansit solus : et ecce vir luctabatur cum eo usque mane. "
        },
        {
            "chapter": 32,
            "verse": 25,
            "name": "Genesis 32:25",
            "text": "Qui cum videret quod eum superare non posset, tetigit nervum femoris ejus, et statim emarcuit. "
        },
        {
            "chapter": 32,
            "verse": 26,
            "name": "Genesis 32:26",
            "text": "Dixitque ad eum : Dimitte me : jam enim ascendit aurora. Respondit : Non dimittam te, nisi benedixeris mihi. "
        },
        {
            "chapter": 32,
            "verse": 27,
            "name": "Genesis 32:27",
            "text": "Ait ergo : Quod nomen est tibi ? Respondit : Jacob. "
        },
        {
            "chapter": 32,
            "verse": 28,
            "name": "Genesis 32:28",
            "text": "At ille : Nequaquam, inquit, Jacob appellabitur nomen tuum, sed Israël : quoniam si contra Deum fortis fuisti, quanto magis contra homines prævalebis ? "
        },
        {
            "chapter": 32,
            "verse": 29,
            "name": "Genesis 32:29",
            "text": "Interrogavit eum Jacob : Dic mihi, quo appellaris nomine ? Respondit : Cur quæris nomen meum ? Et benedixit ei in eodem loco. "
        },
        {
            "chapter": 32,
            "verse": 30,
            "name": "Genesis 32:30",
            "text": "Vocavitque Jacob nomen loci illius Phanuel, dicens : Vidi Deum facie ad faciem, et salva facta est anima mea. "
        },
        {
            "chapter": 32,
            "verse": 31,
            "name": "Genesis 32:31",
            "text": "Ortusque est ei statim sol, postquam transgressus est Phanuel : ipse vero claudicabat pede. "
        },
        {
            "chapter": 32,
            "verse": 32,
            "name": "Genesis 32:32",
            "text": "Quam ob causam non comedunt nervum filii Israël, qui emarcuit in femore Jacob, usque in præsentem diem : eo quod tetigerit nervum femoris ejus, et obstupuerit.   "
        }
    ]
}