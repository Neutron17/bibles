{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 50,
    "name": "Genesis 50",
    "verses": [
        {
            "chapter": 50,
            "verse": 1,
            "name": "Genesis 50:1",
            "text": "Quod cernens Joseph, ruit super faciem patris, flens et deosculans eum. "
        },
        {
            "chapter": 50,
            "verse": 2,
            "name": "Genesis 50:2",
            "text": "Præcepitque servis suis medicis ut aromatibus condirent patrem. "
        },
        {
            "chapter": 50,
            "verse": 3,
            "name": "Genesis 50:3",
            "text": "Quibus jussa explentibus, transierunt quadraginta dies : iste quippe mos erat cadaverum conditorum : flevitque eum Ægyptus septuaginta diebus. "
        },
        {
            "chapter": 50,
            "verse": 4,
            "name": "Genesis 50:4",
            "text": "Et expleto planctus tempore, locutus est Joseph ad familiam Pharaonis : Si inveni gratiam in conspectu vestro, loquimini in auribus Pharaonis : "
        },
        {
            "chapter": 50,
            "verse": 5,
            "name": "Genesis 50:5",
            "text": "eo quod pater meus adjuraverit me dicens : En morior : in sepulchro meo, quod fodi mihi in terra Chanaan, sepelies me. Ascendam igitur, et sepeliam patrem meum, ac revertar. "
        },
        {
            "chapter": 50,
            "verse": 6,
            "name": "Genesis 50:6",
            "text": "Dixitque ei Pharao : Ascende, et sepeli patrem tuum sicut adjuratus es. "
        },
        {
            "chapter": 50,
            "verse": 7,
            "name": "Genesis 50:7",
            "text": "Quo ascendente, ierunt cum eo omnes senes domus Pharaonis, cunctique majores natu terræ Ægypti : "
        },
        {
            "chapter": 50,
            "verse": 8,
            "name": "Genesis 50:8",
            "text": "domus Joseph cum fratribus suis, absque parvulis, et gregibus atque armentis, quæ dereliquerant in terra Gessen. "
        },
        {
            "chapter": 50,
            "verse": 9,
            "name": "Genesis 50:9",
            "text": "Habuit quoque in comitatu currus et equites : et facta est turba non modica. "
        },
        {
            "chapter": 50,
            "verse": 10,
            "name": "Genesis 50:10",
            "text": "Veneruntque ad Aream Atad, quæ sita est trans Jordanem : ubi celebrantes exequias planctu magno atque vehementi impleverunt septem dies. "
        },
        {
            "chapter": 50,
            "verse": 11,
            "name": "Genesis 50:11",
            "text": "Quod cum vidissent habitatores terræ Chanaan, dixerunt : Planctus magnus est iste Ægyptiis. Et idcirco vocatum est nomen loci illius, Planctus Ægypti. "
        },
        {
            "chapter": 50,
            "verse": 12,
            "name": "Genesis 50:12",
            "text": "Fecerunt ergo filii Jacob sicut præceperat eis : "
        },
        {
            "chapter": 50,
            "verse": 13,
            "name": "Genesis 50:13",
            "text": "et portantes eum in terram Chanaan, sepelierunt eum in spelunca duplici, quam emerat Abraham cum agro in possessionem sepulchri ab Ephron Hethæo, contra faciem Mambre. "
        },
        {
            "chapter": 50,
            "verse": 14,
            "name": "Genesis 50:14",
            "text": "Reversusque est Joseph in Ægyptum cum fratribus suis, et omni comitatu, sepulto patre.  "
        },
        {
            "chapter": 50,
            "verse": 15,
            "name": "Genesis 50:15",
            "text": " Quo mortuo, timentes fratres ejus, et mutuo colloquentes : Ne forte memor sit injuriæ quam passus est, et reddat nobis omne malum quod fecimus, "
        },
        {
            "chapter": 50,
            "verse": 16,
            "name": "Genesis 50:16",
            "text": "mandaverunt ei dicentes : Pater tuus præcepit nobis antequam moreretur, "
        },
        {
            "chapter": 50,
            "verse": 17,
            "name": "Genesis 50:17",
            "text": "ut hæc tibi verbis illius diceremus : Obsecro ut obliviscaris sceleris fratrum tuorum, et peccati atque malitiæ quam exercuerunt in te : nos quoque oramus ut servis Dei patris tui dimittas iniquitatem hanc. Quibus auditis flevit Joseph. "
        },
        {
            "chapter": 50,
            "verse": 18,
            "name": "Genesis 50:18",
            "text": "Veneruntque ad eum fratres sui : et proni adorantes in terram, dixerunt : Servi tui sumus. "
        },
        {
            "chapter": 50,
            "verse": 19,
            "name": "Genesis 50:19",
            "text": "Quibus ille respondit : Nolite timere : num Dei possumus resistere voluntati ? "
        },
        {
            "chapter": 50,
            "verse": 20,
            "name": "Genesis 50:20",
            "text": "Vos cogitastis de me malum : sed Deus vertit illud in bonum, ut exaltaret me, sicut in præsentiarum cernitis, et salvos faceret multos populos. "
        },
        {
            "chapter": 50,
            "verse": 21,
            "name": "Genesis 50:21",
            "text": "Nolite timere : ego pascam vos et parvulos vestros : consolatusque est eos, et blande ac leniter est locutus. "
        },
        {
            "chapter": 50,
            "verse": 22,
            "name": "Genesis 50:22",
            "text": "Et habitavit in Ægypto cum omni domo patris sui : vixitque centum decem annis. Et vidit Ephraim filios usque ad tertiam generationem. Filii quoque Machir filii Manasse nati sunt in genibus Joseph. "
        },
        {
            "chapter": 50,
            "verse": 23,
            "name": "Genesis 50:23",
            "text": "Quibus transactis, locutus est fratribus suis : Post mortem meam Deus visitabit vos, et ascendere vos faciet de terra ista ad terram quam juravit Abraham, Isaac et Jacob. "
        },
        {
            "chapter": 50,
            "verse": 24,
            "name": "Genesis 50:24",
            "text": "Cumque adjurasset eos atque dixisset : Deus visitabit vos, asportate ossa mea vobiscum de loco isto : "
        },
        {
            "chapter": 50,
            "verse": 25,
            "name": "Genesis 50:25",
            "text": "mortuus est, expletis centum decem vitæ suæ annis. Et conditus aromatibus, repositus est in loculo in Ægypto.    "
        }
    ]
}