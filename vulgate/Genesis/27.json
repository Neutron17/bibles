{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 27,
    "name": "Genesis 27",
    "verses": [
        {
            "chapter": 27,
            "verse": 1,
            "name": "Genesis 27:1",
            "text": "Senuit autem Isaac, et caligaverunt oculi ejus, et videre non poterat : vocavitque Esau filium suum majorem, et dixit ei : Fili mi ? Qui respondit : Adsum. "
        },
        {
            "chapter": 27,
            "verse": 2,
            "name": "Genesis 27:2",
            "text": "Cui pater : Vides, inquit, quod senuerim, et ignorem diem mortis meæ. "
        },
        {
            "chapter": 27,
            "verse": 3,
            "name": "Genesis 27:3",
            "text": "Sume arma tua, pharetram, et arcum, et egredere foras : cumque venatu aliquid apprehenderis, "
        },
        {
            "chapter": 27,
            "verse": 4,
            "name": "Genesis 27:4",
            "text": "fac mihi inde pulmentum sicut velle me nosti, et affer ut comedam : et benedicat tibi anima mea antequam moriar. "
        },
        {
            "chapter": 27,
            "verse": 5,
            "name": "Genesis 27:5",
            "text": "Quod cum audisset Rebecca, et ille abiisset in agrum ut jussionem patris impleret, "
        },
        {
            "chapter": 27,
            "verse": 6,
            "name": "Genesis 27:6",
            "text": "dixit filio suo Jacob : Audivi patrem tuum loquentem cum Esau fratre tuo, et dicentem ei : "
        },
        {
            "chapter": 27,
            "verse": 7,
            "name": "Genesis 27:7",
            "text": "Affer mihi de venatione tua, et fac cibos ut comedam, et benedicam tibi coram Domino antequam moriar. "
        },
        {
            "chapter": 27,
            "verse": 8,
            "name": "Genesis 27:8",
            "text": "Nunc ergo, fili mi, acquiesce consiliis meis : "
        },
        {
            "chapter": 27,
            "verse": 9,
            "name": "Genesis 27:9",
            "text": "et pergens ad gregem, affer mihi duos hædos optimos, ut faciam ex eis escas patri tuo, quibus libenter vescitur : "
        },
        {
            "chapter": 27,
            "verse": 10,
            "name": "Genesis 27:10",
            "text": "quas cum intuleris, et comederit, benedicat tibi priusquam moriatur. "
        },
        {
            "chapter": 27,
            "verse": 11,
            "name": "Genesis 27:11",
            "text": "Cui ille respondit : Nosti quod Esau frater meus homo pilosus sit, et ego lenis : "
        },
        {
            "chapter": 27,
            "verse": 12,
            "name": "Genesis 27:12",
            "text": "si attrectaverit me pater meus, et senserit, timeo ne putet me sibi voluisse illudere, et inducam super me maledictionem pro benedictione. "
        },
        {
            "chapter": 27,
            "verse": 13,
            "name": "Genesis 27:13",
            "text": "Ad quem mater : In me sit, ait, ista maledictio, fili mi : tantum audi vocem meam, et pergens, affer quæ dixi. "
        },
        {
            "chapter": 27,
            "verse": 14,
            "name": "Genesis 27:14",
            "text": "Abiit, et attulit, deditque matri. Paravit illa cibos, sicut velle noverat patrem illius. "
        },
        {
            "chapter": 27,
            "verse": 15,
            "name": "Genesis 27:15",
            "text": "Et vestibus Esau valde bonis, quas apud se habebat domi, induit eum : "
        },
        {
            "chapter": 27,
            "verse": 16,
            "name": "Genesis 27:16",
            "text": "pelliculasque hædorum circumdedit manibus, et colli nuda protexit : "
        },
        {
            "chapter": 27,
            "verse": 17,
            "name": "Genesis 27:17",
            "text": "deditque pulmentum, et panes, quos coxerat, tradidit. "
        },
        {
            "chapter": 27,
            "verse": 18,
            "name": "Genesis 27:18",
            "text": "Quibus illatis, dixit : Pater mi ? At ille respondit : Audio. Quis es tu, fili mi ? "
        },
        {
            "chapter": 27,
            "verse": 19,
            "name": "Genesis 27:19",
            "text": "Dixitque Jacob : Ego sum primogenitus tuus Esau : feci sicut præcepisti mihi : surge, sede, et comede de venatione mea, ut benedicat mihi anima tua. "
        },
        {
            "chapter": 27,
            "verse": 20,
            "name": "Genesis 27:20",
            "text": "Rursumque Isaac ad filium suum : Quomodo, inquit, tam cito invenire potuisti, fili mi ? Qui respondit : Voluntas Dei fuit ut cito occurreret mihi quod volebam. "
        },
        {
            "chapter": 27,
            "verse": 21,
            "name": "Genesis 27:21",
            "text": "Dixitque Isaac : Accede huc, ut tangam te, fili mi, et probem utrum tu sis filius meus Esau, an non. "
        },
        {
            "chapter": 27,
            "verse": 22,
            "name": "Genesis 27:22",
            "text": "Accessit ille ad patrem, et palpato eo, dixit Isaac : Vox quidem, vox Jacob est : sed manus, manus sunt Esau. "
        },
        {
            "chapter": 27,
            "verse": 23,
            "name": "Genesis 27:23",
            "text": "Et non cognovit eum, quia pilosæ manus similitudinem majoris expresserant. Benedicens ergo illi, "
        },
        {
            "chapter": 27,
            "verse": 24,
            "name": "Genesis 27:24",
            "text": "ait : Tu es filius meus Esau ? Respondit : Ego sum. "
        },
        {
            "chapter": 27,
            "verse": 25,
            "name": "Genesis 27:25",
            "text": "At ille : Affer mihi, inquit, cibos de venatione tua, fili mi, ut benedicat tibi anima mea. Quos cum oblatos comedisset, obtulit ei etiam vinum. Quo hausto, "
        },
        {
            "chapter": 27,
            "verse": 26,
            "name": "Genesis 27:26",
            "text": "dixit ad eum : Accede ad me, et da mihi osculum, fili mi. "
        },
        {
            "chapter": 27,
            "verse": 27,
            "name": "Genesis 27:27",
            "text": "Accessit, et osculatus est eum. Statimque ut sensit vestimentorum illius fragrantiam, benedicens illi, ait :   Ecce odor filii mei  sicut odor agri pleni,  cui benedixit Dominus. "
        },
        {
            "chapter": 27,
            "verse": 28,
            "name": "Genesis 27:28",
            "text": " Det tibi Deus de rore cæli  et de pinguedine terræ  abundantiam frumenti et vini. "
        },
        {
            "chapter": 27,
            "verse": 29,
            "name": "Genesis 27:29",
            "text": " Et serviant tibi populi,  et adorent te tribus :  esto dominus fratrum tuorum,  et incurventur ante te filii matris tuæ :  qui maledixerit tibi, sit ille maledictus,  et qui benedixerit tibi, benedictionibus repleatur.  "
        },
        {
            "chapter": 27,
            "verse": 30,
            "name": "Genesis 27:30",
            "text": " Vix Isaac sermonem impleverat, et egresso Jacob foras, venit Esau, "
        },
        {
            "chapter": 27,
            "verse": 31,
            "name": "Genesis 27:31",
            "text": "coctosque de venatione cibos intulit patri, dicens : Surge, pater mi, et comede de venatione filii tui, ut benedicat mihi anima tua. "
        },
        {
            "chapter": 27,
            "verse": 32,
            "name": "Genesis 27:32",
            "text": "Dixitque illi Isaac : Quis enim es tu ? Qui respondit : Ego sum filius tuus primogenitus Esau. "
        },
        {
            "chapter": 27,
            "verse": 33,
            "name": "Genesis 27:33",
            "text": "Expavit Isaac stupore vehementi : et ultra quam credi potest admirans, ait : Quis igitur ille est qui dudum captam venationem attulit mihi, et comedi ex omnibus priusquam tu venires ; benedixique ei, et erit benedictus ? "
        },
        {
            "chapter": 27,
            "verse": 34,
            "name": "Genesis 27:34",
            "text": "Auditis Esau sermonibus patris, irrugiit clamore magno : et consternatus, ait : Benedic etiam et mihi, pater mi. "
        },
        {
            "chapter": 27,
            "verse": 35,
            "name": "Genesis 27:35",
            "text": "Qui ait : Venit germanus tuus fraudulenter, et accepit benedictionem tuam. "
        },
        {
            "chapter": 27,
            "verse": 36,
            "name": "Genesis 27:36",
            "text": "At ille subjunxit : Juste vocatum est nomen ejus Jacob : supplantavit enim me en altera vice : primogenita mea ante tulit, et nunc secundo surripuit benedictionem meam. Rursumque ad patrem : Numquid non reservasti, ait, et mihi benedictionem ? "
        },
        {
            "chapter": 27,
            "verse": 37,
            "name": "Genesis 27:37",
            "text": "Respondit Isaac : Dominum tuum illum constitui, et omnes fratres ejus servituti illius subjugavi ; frumento et vino stabilivi eum : et tibi post hæc, fili mi, ultra quid faciam ? "
        },
        {
            "chapter": 27,
            "verse": 38,
            "name": "Genesis 27:38",
            "text": "Cui Esau : Num unam, inquit, tantum benedictionem habes, pater ? mihi quoque obsecro ut benedicas. Cumque ejulatu magno fleret, "
        },
        {
            "chapter": 27,
            "verse": 39,
            "name": "Genesis 27:39",
            "text": "motus Isaac, dixit ad eum :   In pinguedine terræ,  et in rore cæli desuper, "
        },
        {
            "chapter": 27,
            "verse": 40,
            "name": "Genesis 27:40",
            "text": "erit benedictio tua.  Vives in gladio, et fratri tuo servies :  tempusque veniet, cum excutias et solvas jugum ejus de cervicibus tuis.  "
        },
        {
            "chapter": 27,
            "verse": 41,
            "name": "Genesis 27:41",
            "text": " Oderat ergo semper Esau Jacob pro benedictione qua benedixerat ei pater : dixitque in corde suo : Venient dies luctus patris mei, et occidam Jacob fratrem meum. "
        },
        {
            "chapter": 27,
            "verse": 42,
            "name": "Genesis 27:42",
            "text": "Nuntiata sunt hæc Rebeccæ : quæ mittens et vocans Jacob filium suum, dixit ad eum : Ecce Esau frater tuus minatur ut occidat te. "
        },
        {
            "chapter": 27,
            "verse": 43,
            "name": "Genesis 27:43",
            "text": "Nunc ergo, fili mi, audi vocem meam, et consurgens fuge ad Laban fratrem meum in Haran : "
        },
        {
            "chapter": 27,
            "verse": 44,
            "name": "Genesis 27:44",
            "text": "habitabisque cum eo dies paucos, donec requiescat furor fratris tui, "
        },
        {
            "chapter": 27,
            "verse": 45,
            "name": "Genesis 27:45",
            "text": "et cesset indignatio ejus, obliviscaturque eorum quæ fecisti in eum : postea mittam, et adducam te inde huc : cur utroque orbabor filio in uno die ? "
        },
        {
            "chapter": 27,
            "verse": 46,
            "name": "Genesis 27:46",
            "text": "Dixitque Rebecca ad Isaac : Tædet me vitæ meæ propter filias Heth : si acceperit Jacob uxorem de stirpe hujus terræ, nolo vivere.   "
        }
    ]
}