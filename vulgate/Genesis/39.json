{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 39,
    "name": "Genesis 39",
    "verses": [
        {
            "chapter": 39,
            "verse": 1,
            "name": "Genesis 39:1",
            "text": "Igitur Joseph ductus est in Ægyptum, emitque eum Putiphar eunuchus Pharaonis, princeps exercitus, vir ægyptius, de manu Ismaëlitarum, a quibus perductus erat. "
        },
        {
            "chapter": 39,
            "verse": 2,
            "name": "Genesis 39:2",
            "text": "Fuitque Dominus cum eo, et erat vir in cunctis prospere agens : habitavitque in domo domini sui, "
        },
        {
            "chapter": 39,
            "verse": 3,
            "name": "Genesis 39:3",
            "text": "qui optime noverat Dominum esse cum eo, et omnia, quæ gerebat, ab eo dirigi in manu illius. "
        },
        {
            "chapter": 39,
            "verse": 4,
            "name": "Genesis 39:4",
            "text": "Invenitque Joseph gratiam coram domino suo, et ministrabat ei : a quo præpositus omnibus gubernabat creditam sibi domum, et universa quæ ei tradita fuerant : "
        },
        {
            "chapter": 39,
            "verse": 5,
            "name": "Genesis 39:5",
            "text": "benedixitque Dominus domui Ægyptii propter Joseph, et multiplicavit tam in ædibus quam in agris cunctam ejus substantiam : "
        },
        {
            "chapter": 39,
            "verse": 6,
            "name": "Genesis 39:6",
            "text": "nec quidquam aliud noverat, nisi panem quo vescebatur. Erat autem Joseph pulchra facie, et decorus aspectu. "
        },
        {
            "chapter": 39,
            "verse": 7,
            "name": "Genesis 39:7",
            "text": "Post multos itaque dies injecit domina sua oculos suos in Joseph, et ait : Dormi mecum. "
        },
        {
            "chapter": 39,
            "verse": 8,
            "name": "Genesis 39:8",
            "text": "Qui nequaquam acquiescens operi nefario, dixit ad eam : Ecce dominus meus, omnibus mihi traditis, ignorat quid habeat in domo sua : "
        },
        {
            "chapter": 39,
            "verse": 9,
            "name": "Genesis 39:9",
            "text": "nec quidquam est quod non in mea sit potestate, vel non tradiderit mihi, præter te, quæ uxor ejus es : quomodo ergo possum hoc malum facere, et peccare in Deum meum ? "
        },
        {
            "chapter": 39,
            "verse": 10,
            "name": "Genesis 39:10",
            "text": "Hujuscemodi verbis per singulos dies, et mulier molesta erat adolescenti : et ille recusabat stuprum. "
        },
        {
            "chapter": 39,
            "verse": 11,
            "name": "Genesis 39:11",
            "text": "Accidit autem quadam die ut intraret Joseph domum, et operis quippiam absque arbitris faceret : "
        },
        {
            "chapter": 39,
            "verse": 12,
            "name": "Genesis 39:12",
            "text": "et illa, apprehensa lacinia vestimenti ejus, diceret : Dormi mecum. Qui relicto in manu ejus pallio fugit, et egressus est foras. "
        },
        {
            "chapter": 39,
            "verse": 13,
            "name": "Genesis 39:13",
            "text": "Cumque vidisset mulier vestem in manibus suis, et se esse contemptam, "
        },
        {
            "chapter": 39,
            "verse": 14,
            "name": "Genesis 39:14",
            "text": "vocavit ad se homines domus suæ, et ait ad eos : En introduxit virum hebræum, ut illuderet nobis : ingressus est ad me, ut coiret mecum : cumque ego succlamassem, "
        },
        {
            "chapter": 39,
            "verse": 15,
            "name": "Genesis 39:15",
            "text": "et audisset vocem meam, reliquit pallium quod tenebam, et fugit foras. "
        },
        {
            "chapter": 39,
            "verse": 16,
            "name": "Genesis 39:16",
            "text": "In argumentum ergo fidei retentum pallium ostendit marito revertenti domum, "
        },
        {
            "chapter": 39,
            "verse": 17,
            "name": "Genesis 39:17",
            "text": "et ait : Ingressus est ad me servus hebræus quem adduxisti, ut illuderet mihi : "
        },
        {
            "chapter": 39,
            "verse": 18,
            "name": "Genesis 39:18",
            "text": "cumque audisset me clamare, reliquit pallium quod tenebam, et fugit foras. "
        },
        {
            "chapter": 39,
            "verse": 19,
            "name": "Genesis 39:19",
            "text": "His auditis dominus, et nimium credulus verbis conjugis, iratus est valde : "
        },
        {
            "chapter": 39,
            "verse": 20,
            "name": "Genesis 39:20",
            "text": "tradiditque Joseph in carcerem, ubi vincti regis custodiebantur, et erat ibi clausus.  "
        },
        {
            "chapter": 39,
            "verse": 21,
            "name": "Genesis 39:21",
            "text": " Fuit autem Dominus cum Joseph, et misertus illius dedit ei gratiam in conspectu principis carceris. "
        },
        {
            "chapter": 39,
            "verse": 22,
            "name": "Genesis 39:22",
            "text": "Qui tradidit in manu illius universos vinctos qui in custodia tenebantur : et quidquid fiebat, sub ipso erat. "
        },
        {
            "chapter": 39,
            "verse": 23,
            "name": "Genesis 39:23",
            "text": "Nec noverat aliquid, cunctis ei creditis : Dominus enim erat cum illo, et omnia opera ejus dirigebat.   "
        }
    ]
}