{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 45,
    "name": "Genesis 45",
    "verses": [
        {
            "chapter": 45,
            "verse": 1,
            "name": "Genesis 45:1",
            "text": "Non se poterat ultra cohibere Joseph multis coram astantibus : unde præcepit ut egrederentur cuncti foras, et nullus interesset alienus agnitioni mutuæ. "
        },
        {
            "chapter": 45,
            "verse": 2,
            "name": "Genesis 45:2",
            "text": "Elevavitque vocem cum fletu, quam audierunt Ægyptii, omnisque domus Pharaonis. "
        },
        {
            "chapter": 45,
            "verse": 3,
            "name": "Genesis 45:3",
            "text": "Et dixit fratribus suis : Ego sum Joseph : adhuc pater meus vivit ? Non poterant respondere fratres nimio terrore perterriti. "
        },
        {
            "chapter": 45,
            "verse": 4,
            "name": "Genesis 45:4",
            "text": "Ad quos ille clementer : Accedite, inquit, ad me. Et cum accessissent prope : Ego sum, ait, Joseph, frater vester, quem vendidistis in Ægyptum. "
        },
        {
            "chapter": 45,
            "verse": 5,
            "name": "Genesis 45:5",
            "text": "Nolite pavere, neque vobis durum esse videatur quod vendidistis me in his regionibus : pro salute enim vestra misit me Deus ante vos in Ægyptum. "
        },
        {
            "chapter": 45,
            "verse": 6,
            "name": "Genesis 45:6",
            "text": "Biennium est enim quod cœpit fames esse in terra : et adhuc quinque anni restant, quibus nec arari poterit, nec meti. "
        },
        {
            "chapter": 45,
            "verse": 7,
            "name": "Genesis 45:7",
            "text": "Præmisitque me Deus ut reservemini super terram, et escas ad vivendum habere possitis. "
        },
        {
            "chapter": 45,
            "verse": 8,
            "name": "Genesis 45:8",
            "text": "Non vestro consilio, sed Dei voluntate huc missus sum : qui fecit me quasi patrem Pharaonis, et dominum universæ domus ejus, ac principem in omni terra Ægypti. "
        },
        {
            "chapter": 45,
            "verse": 9,
            "name": "Genesis 45:9",
            "text": "Festinate, et ascendite ad patrem meum, et dicetis ei : Hæc mandat filius tuus Joseph : Deus fecit me dominum universæ terræ Ægypti : descende ad me, ne moreris, "
        },
        {
            "chapter": 45,
            "verse": 10,
            "name": "Genesis 45:10",
            "text": "et habitabis in terra Gessen : erisque juxta me tu, et filii tui, et filii filiorum tuorum, oves tuæ, et armenta tua, et universa quæ possides : "
        },
        {
            "chapter": 45,
            "verse": 11,
            "name": "Genesis 45:11",
            "text": "ibique te pascam (adhuc enim quinque anni residui sunt famis) ne et tu pereas, et domus tua, et omnia quæ possides. "
        },
        {
            "chapter": 45,
            "verse": 12,
            "name": "Genesis 45:12",
            "text": "En oculi vestri, et oculi fratris mei Benjamin, vident quod os meum loquatur ad vos. "
        },
        {
            "chapter": 45,
            "verse": 13,
            "name": "Genesis 45:13",
            "text": "Nuntiate patri meo universam gloriam meam, et cuncta quæ vidistis in Ægypto : festinate, et adducite eum ad me. "
        },
        {
            "chapter": 45,
            "verse": 14,
            "name": "Genesis 45:14",
            "text": "Cumque amplexatus recidisset in collum Benjamin fratris sui, flevit : illo quoque similiter flente super collum ejus. "
        },
        {
            "chapter": 45,
            "verse": 15,
            "name": "Genesis 45:15",
            "text": "Osculatusque est Joseph omnes fratres suos, et ploravit super singulos : post quæ ausi sunt loqui ad eum. "
        },
        {
            "chapter": 45,
            "verse": 16,
            "name": "Genesis 45:16",
            "text": "Auditumque est, et celebri sermone vulgatum in aula regis : Venerunt fratres Joseph : et gavisus est Pharao, atque omnis familia ejus. "
        },
        {
            "chapter": 45,
            "verse": 17,
            "name": "Genesis 45:17",
            "text": "Dixitque ad Joseph ut imperaret fratribus suis, dicens : Onerantes jumenta, ite in terram Chanaan, "
        },
        {
            "chapter": 45,
            "verse": 18,
            "name": "Genesis 45:18",
            "text": "et tollite inde patrem vestrum et cognationem, et venite ad me : et ego dabo vobis omnia bona Ægypti, ut comedatis medullam terræ. "
        },
        {
            "chapter": 45,
            "verse": 19,
            "name": "Genesis 45:19",
            "text": "Præcipe etiam ut tollant plaustra de terra Ægypti, ad subvectionem parvulorum suorum ac conjugum : et dicito : Tollite patrem vestrum, et properate quantocius venientes. "
        },
        {
            "chapter": 45,
            "verse": 20,
            "name": "Genesis 45:20",
            "text": "Nec dimittatis quidquam de supellectili vestra : quia omnes opes Ægypti vestræ erunt.  "
        },
        {
            "chapter": 45,
            "verse": 21,
            "name": "Genesis 45:21",
            "text": " Feceruntque filii Israël ut eis mandatum fuerat. Quibus dedit Joseph plaustra, secundum Pharaonis imperium, et cibaria in itinere. "
        },
        {
            "chapter": 45,
            "verse": 22,
            "name": "Genesis 45:22",
            "text": "Singulis quoque proferri jussit binas stolas : Benjamin vero dedit trecentos argenteos cum quinque stolis optimis : "
        },
        {
            "chapter": 45,
            "verse": 23,
            "name": "Genesis 45:23",
            "text": "tantumdem pecuniæ et vestium mittens patri suo, addens et asinos decem, qui subveherent ex omnibus divitiis Ægypti, et totidem asinas, triticum in itinere, panesque portantes. "
        },
        {
            "chapter": 45,
            "verse": 24,
            "name": "Genesis 45:24",
            "text": "Dimisit ergo fratres suos, et proficiscentibus ait : Ne irascamini in via. "
        },
        {
            "chapter": 45,
            "verse": 25,
            "name": "Genesis 45:25",
            "text": "Qui ascendentes ex Ægypto, venerunt in terram Chanaan ad patrem suum Jacob. "
        },
        {
            "chapter": 45,
            "verse": 26,
            "name": "Genesis 45:26",
            "text": "Et nuntiaverunt ei, dicentes : Joseph filius tuus vivit : et ipse dominatur in omni terra Ægypti. Quo audito Jacob, quasi de gravi somno evigilans, tamen non credebat eis. "
        },
        {
            "chapter": 45,
            "verse": 27,
            "name": "Genesis 45:27",
            "text": "Illi e contra referebant omnem ordinem rei. Cumque vidisset plaustra et universa quæ miserat, revixit spiritus ejus, "
        },
        {
            "chapter": 45,
            "verse": 28,
            "name": "Genesis 45:28",
            "text": "et ait : Sufficit mihi si adhuc Joseph filius meus vivit : vadam, et videbo illum antequam moriar.   "
        }
    ]
}