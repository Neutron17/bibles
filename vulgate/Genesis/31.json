{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 31,
    "name": "Genesis 31",
    "verses": [
        {
            "chapter": 31,
            "verse": 1,
            "name": "Genesis 31:1",
            "text": "Postquam autem audivit verba filiorum Laban dicentium : Tulit Jacob omnia quæ fuerunt patris nostri, et de illius facultate ditatus, factus est inclytus : "
        },
        {
            "chapter": 31,
            "verse": 2,
            "name": "Genesis 31:2",
            "text": "animadvertit quoque faciem Laban, quod non esset erga se sicut heri et nudiustertius, "
        },
        {
            "chapter": 31,
            "verse": 3,
            "name": "Genesis 31:3",
            "text": "maxime dicente sibi Domino : Revertere in terram patrum tuorum, et ad generationem tuam, eroque tecum. "
        },
        {
            "chapter": 31,
            "verse": 4,
            "name": "Genesis 31:4",
            "text": "Misit, et vocavit Rachel et Liam in agrum, ubi pascebat greges, "
        },
        {
            "chapter": 31,
            "verse": 5,
            "name": "Genesis 31:5",
            "text": "dixitque eis : Video faciem patris vestri quod non sit erga me sicut heri et nudiustertius : Deus autem patris mei fuit mecum. "
        },
        {
            "chapter": 31,
            "verse": 6,
            "name": "Genesis 31:6",
            "text": "Et ipsæ nostis quod totis viribus meis servierim patri vestro. "
        },
        {
            "chapter": 31,
            "verse": 7,
            "name": "Genesis 31:7",
            "text": "Sed et pater vester circumvenit me et mutavit mercedem meam decem vicibus : et tamen non dimisit eum Deus ut noceret mihi. "
        },
        {
            "chapter": 31,
            "verse": 8,
            "name": "Genesis 31:8",
            "text": "Si quando dixit : Variæ erunt mercedes tuæ : pariebant omnes oves varios fœtus ; quando vero e contrario, ait : Alba quæque accipies pro mercede : omnes greges alba pepererunt. "
        },
        {
            "chapter": 31,
            "verse": 9,
            "name": "Genesis 31:9",
            "text": "Tulitque Deus substantiam patris vestri, et dedit mihi. "
        },
        {
            "chapter": 31,
            "verse": 10,
            "name": "Genesis 31:10",
            "text": "Postquam enim conceptus ovium tempus advenerat, levavi oculos meos, et vidi in somnis ascendentes mares super feminas, varios et maculosos, et diversorum colorum. "
        },
        {
            "chapter": 31,
            "verse": 11,
            "name": "Genesis 31:11",
            "text": "Dixitque angelus Dei ad me in somnis : Jacob ? Et ego respondi : Adsum. "
        },
        {
            "chapter": 31,
            "verse": 12,
            "name": "Genesis 31:12",
            "text": "Qui ait : Leva oculos tuos, et vide universos masculos ascendentes super feminas, varios, maculosos, atque respersos. Vidi enim omnia quæ fecit tibi Laban. "
        },
        {
            "chapter": 31,
            "verse": 13,
            "name": "Genesis 31:13",
            "text": "Ego sum Deus Bethel, ubi unxisti lapidem, et votum vovisti mihi. Nunc ergo surge, et egredere de terra hac, revertens in terram nativitatis tuæ. "
        },
        {
            "chapter": 31,
            "verse": 14,
            "name": "Genesis 31:14",
            "text": "Responderuntque Rachel et Lia : Numquid habemus residui quidquam in facultatibus et hæreditate domus patris nostri ? "
        },
        {
            "chapter": 31,
            "verse": 15,
            "name": "Genesis 31:15",
            "text": "nonne quasi alienas reputavit nos, et vendidit, comeditque pretium nostrum ? "
        },
        {
            "chapter": 31,
            "verse": 16,
            "name": "Genesis 31:16",
            "text": "Sed Deus tulit opes patris nostri, et eas tradidit nobis, ac filiis nostris : unde omnia quæ præcepit tibi Deus, fac. "
        },
        {
            "chapter": 31,
            "verse": 17,
            "name": "Genesis 31:17",
            "text": "Surrexit itaque Jacob, et impositis liberis ac conjugibus suis super camelos, abiit. "
        },
        {
            "chapter": 31,
            "verse": 18,
            "name": "Genesis 31:18",
            "text": "Tulitque omnem substantiam suam, et greges, et quidquid in Mesopotamia acquisierat, pergens ad Isaac patrem suum in terram Chanaan.  "
        },
        {
            "chapter": 31,
            "verse": 19,
            "name": "Genesis 31:19",
            "text": " Eo tempore ierat Laban ad tondendas oves, et Rachel furata est idola patris sui. "
        },
        {
            "chapter": 31,
            "verse": 20,
            "name": "Genesis 31:20",
            "text": "Noluitque Jacob confiteri socero suo quod fugeret. "
        },
        {
            "chapter": 31,
            "verse": 21,
            "name": "Genesis 31:21",
            "text": "Cumque abiisset tam ipse quam omnia quæ juris sui erant, et amne transmisso pergeret contra montem Galaad, "
        },
        {
            "chapter": 31,
            "verse": 22,
            "name": "Genesis 31:22",
            "text": "nuntiatum est Laban die tertio quod fugeret Jacob. "
        },
        {
            "chapter": 31,
            "verse": 23,
            "name": "Genesis 31:23",
            "text": "Qui, assumptis fratribus suis, persecutus est eum diebus septem : et comprehendit eum in monte Galaad. "
        },
        {
            "chapter": 31,
            "verse": 24,
            "name": "Genesis 31:24",
            "text": "Viditque in somnis dicentem sibi Deum : Cave ne quidquam aspere loquaris contra Jacob. "
        },
        {
            "chapter": 31,
            "verse": 25,
            "name": "Genesis 31:25",
            "text": "Jamque Jacob extenderat in monte tabernaculum : cumque ille consecutus fuisset eum cum fratribus suis, in eodem monte Galaad fixit tentorium. "
        },
        {
            "chapter": 31,
            "verse": 26,
            "name": "Genesis 31:26",
            "text": "Et dixit ad Jacob : Quare ita egisti, ut clam me abigeres filias meas quasi captivas gladio ? "
        },
        {
            "chapter": 31,
            "verse": 27,
            "name": "Genesis 31:27",
            "text": "cur ignorante me fugere voluisti, nec indicare mihi, ut prosequerer te cum gaudio, et canticis, et tympanis, et citharis ? "
        },
        {
            "chapter": 31,
            "verse": 28,
            "name": "Genesis 31:28",
            "text": "Non es passus ut oscularer filios meos et filias : stulte operatus es : et nunc quidem "
        },
        {
            "chapter": 31,
            "verse": 29,
            "name": "Genesis 31:29",
            "text": "valet manus mea reddere tibi malum : sed Deus patris vestri heri dixit mihi : Cave ne loquaris contra Jacob quidquam durius. "
        },
        {
            "chapter": 31,
            "verse": 30,
            "name": "Genesis 31:30",
            "text": "Esto, ad tuos ire cupiebas, et desiderio erat tibi domus patris tui : cur furatus es deos meos ? "
        },
        {
            "chapter": 31,
            "verse": 31,
            "name": "Genesis 31:31",
            "text": "Respondit Jacob : Quod inscio te profectus sum, timui ne violenter auferres filias tuas. "
        },
        {
            "chapter": 31,
            "verse": 32,
            "name": "Genesis 31:32",
            "text": "Quod autem furti me arguis : apud quemcumque inveneris deos tuos, necetur coram fratribus nostris : scrutare, quidquid tuorum apud me inveneris, et aufer. Hæc dicens, ignorabat quod Rachel furata esset idola. "
        },
        {
            "chapter": 31,
            "verse": 33,
            "name": "Genesis 31:33",
            "text": "Ingressus itaque Laban tabernaculum Jacob, et Liæ, et utriusque famulæ, non invenit. Cumque intrasset tentorium Rachelis, "
        },
        {
            "chapter": 31,
            "verse": 34,
            "name": "Genesis 31:34",
            "text": "illa festinans abscondit idola subter stramenta cameli, et sedit desuper : scrutantique omne tentorium, et nihil invenienti, "
        },
        {
            "chapter": 31,
            "verse": 35,
            "name": "Genesis 31:35",
            "text": "ait : Ne irascatur dominus meus quod coram te assurgere nequeo : quia juxta consuetudinem feminarum nunc accidit mihi : sic delusa sollicitudo quærentis est. "
        },
        {
            "chapter": 31,
            "verse": 36,
            "name": "Genesis 31:36",
            "text": "Tumensque Jacob, cum jurgio ait : Quam ob culpam meam, et ob quod peccatum meum sic exarsisti post me, "
        },
        {
            "chapter": 31,
            "verse": 37,
            "name": "Genesis 31:37",
            "text": "et scrutatus es omnem supellectilem meam ? quid invenisti de cuncta substantia domus tuæ ? pone hic coram fratribus meis, et fratribus tuis, et judicent inter me et te. "
        },
        {
            "chapter": 31,
            "verse": 38,
            "name": "Genesis 31:38",
            "text": "Idcirco viginti annis fui tecum ? oves tuæ et capræ steriles non fuerunt, arietes gregis tui non comedi : "
        },
        {
            "chapter": 31,
            "verse": 39,
            "name": "Genesis 31:39",
            "text": "nec captum a bestia ostendi tibi, ego damnum omne reddebam : quidquid furto peribat, a me exigebas : "
        },
        {
            "chapter": 31,
            "verse": 40,
            "name": "Genesis 31:40",
            "text": "die noctuque æstu urebar, et gelu, fugiebatque somnus ab oculis meis. "
        },
        {
            "chapter": 31,
            "verse": 41,
            "name": "Genesis 31:41",
            "text": "Sicque per viginti annos in domo tua servivi tibi, quatuordecim pro filiabus, et sex pro gregibus tuis : immutasti quoque mercedem meam decem vicibus. "
        },
        {
            "chapter": 31,
            "verse": 42,
            "name": "Genesis 31:42",
            "text": "Nisi Deus patris mei Abraham, et timor Isaac affuisset mihi, forsitan modo nudum me dimisisses : afflictionem meam et laborem manuum mearum respexit Deus, et arguit te heri.  "
        },
        {
            "chapter": 31,
            "verse": 43,
            "name": "Genesis 31:43",
            "text": " Respondit ei Laban : Filiæ meæ et filii, et greges tui, et omnia quæ cernis, mea sunt : quid possum facere filiis et nepotibus meis ? "
        },
        {
            "chapter": 31,
            "verse": 44,
            "name": "Genesis 31:44",
            "text": "Veni ergo, et ineamus fœdus, ut sit in testimonium inter me et te. "
        },
        {
            "chapter": 31,
            "verse": 45,
            "name": "Genesis 31:45",
            "text": "Tulit itaque Jacob lapidem, et erexit illum in titulum : "
        },
        {
            "chapter": 31,
            "verse": 46,
            "name": "Genesis 31:46",
            "text": "dixitque fratribus suis : Afferte lapides. Qui congregantes fecerunt tumulum, comederuntque super eum : "
        },
        {
            "chapter": 31,
            "verse": 47,
            "name": "Genesis 31:47",
            "text": "quem vocavit Laban Tumulum testis : et Jacob, Acervum testimonii, uterque juxta proprietatem linguæ suæ. "
        },
        {
            "chapter": 31,
            "verse": 48,
            "name": "Genesis 31:48",
            "text": "Dixitque Laban : Tumulus iste erit testis inter me et te hodie, et idcirco appellatum est nomen ejus Galaad, id est, Tumulus testis. "
        },
        {
            "chapter": 31,
            "verse": 49,
            "name": "Genesis 31:49",
            "text": "Intueatur et judicet Dominus inter nos quando recesserimus a nobis, "
        },
        {
            "chapter": 31,
            "verse": 50,
            "name": "Genesis 31:50",
            "text": "si afflixeris filias meas, et si introduxeris alias uxores super eas : nullus sermonis nostri testis est absque Deo, qui præsens respicit. "
        },
        {
            "chapter": 31,
            "verse": 51,
            "name": "Genesis 31:51",
            "text": "Dixitque rursus ad Jacob : En tumulus hic, et lapis quem erexi inter me et te, "
        },
        {
            "chapter": 31,
            "verse": 52,
            "name": "Genesis 31:52",
            "text": "testis erit : tumulus, inquam, iste et lapis sint in testimonium, si aut ego transiero illum pergens ad te, aut tu præterieris, malum mihi cogitans. "
        },
        {
            "chapter": 31,
            "verse": 53,
            "name": "Genesis 31:53",
            "text": "Deus Abraham, et Deus Nachor, judicet inter nos, Deus patris eorum. Juravit ergo Jacob per timorem patris sui Isaac : "
        },
        {
            "chapter": 31,
            "verse": 54,
            "name": "Genesis 31:54",
            "text": "immolatisque victimis in monte, vocavit fratres suos ut ederent panem. Qui cum comedissent, manserunt ibi : "
        },
        {
            "chapter": 31,
            "verse": 55,
            "name": "Genesis 31:55",
            "text": "Laban vero de nocte consurgens, osculatus est filios, et filias suas, et benedixit illis : reversusque est in locum suum.   "
        }
    ]
}