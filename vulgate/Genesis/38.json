{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 38,
    "name": "Genesis 38",
    "verses": [
        {
            "chapter": 38,
            "verse": 1,
            "name": "Genesis 38:1",
            "text": "Eodem tempore, descendens Judas a fratribus suis, divertit ad virum Odollamitem, nomine Hiram. "
        },
        {
            "chapter": 38,
            "verse": 2,
            "name": "Genesis 38:2",
            "text": "Viditque ibi filiam hominis Chananæi, vocabulo Sue : et accepta uxore, ingressus est ad eam. "
        },
        {
            "chapter": 38,
            "verse": 3,
            "name": "Genesis 38:3",
            "text": "Quæ concepit, et peperit filium, et vocavit nomen ejus Her. "
        },
        {
            "chapter": 38,
            "verse": 4,
            "name": "Genesis 38:4",
            "text": "Rursumque concepto fœtu, natum filium vocavit Onan. "
        },
        {
            "chapter": 38,
            "verse": 5,
            "name": "Genesis 38:5",
            "text": "Tertium quoque peperit : quem appellavit Sela ; quo nato, parere ultra cessavit. "
        },
        {
            "chapter": 38,
            "verse": 6,
            "name": "Genesis 38:6",
            "text": "Dedit autem Judas uxorem primogenito suo Her, nomine Thamar. "
        },
        {
            "chapter": 38,
            "verse": 7,
            "name": "Genesis 38:7",
            "text": "Fuit quoque Her primogenitus Judæ nequam in conspectu Domini : et ab eo occisus est. "
        },
        {
            "chapter": 38,
            "verse": 8,
            "name": "Genesis 38:8",
            "text": "Dixit ergo Judas ad Onan filium suum : Ingredere uxorem fratris tui, et sociare illi, ut suscites semen fratri tuo. "
        },
        {
            "chapter": 38,
            "verse": 9,
            "name": "Genesis 38:9",
            "text": "Ille sciens non sibi nasci filios, introiens ad uxorem fratris sui, semen fundebat in terram, ne liberi fratris nomine nascerentur. "
        },
        {
            "chapter": 38,
            "verse": 10,
            "name": "Genesis 38:10",
            "text": "Et idcirco percussit eum Dominus, quod rem detestabilem faceret. "
        },
        {
            "chapter": 38,
            "verse": 11,
            "name": "Genesis 38:11",
            "text": "Quam ob rem dixit Judas Thamar nurui suæ : Esto vidua in domo patris tui, donec crescat Sela filius meus : timebat enim ne et ipse moreretur, sicut fratres ejus. Quæ abiit, et habitavit in domo patris sui. "
        },
        {
            "chapter": 38,
            "verse": 12,
            "name": "Genesis 38:12",
            "text": "Evolutis autem multis diebus, mortua est filia Sue uxor Judæ : qui, post luctum consolatione suscepta, ascendebat ad tonsores ovium suarum, ipse et Hiras opilio gregis Odollamites, in Thamnas. "
        },
        {
            "chapter": 38,
            "verse": 13,
            "name": "Genesis 38:13",
            "text": "Nuntiatumque est Thamar quod socer illius ascenderet in Thamnas ad tondendas oves. "
        },
        {
            "chapter": 38,
            "verse": 14,
            "name": "Genesis 38:14",
            "text": "Quæ, depositis viduitatis vestibus, assumpsit theristrum : et mutato habitu, sedit in bivio itineris, quod ducit Thamnam : eo quod crevisset Sela, et non eum accepisset maritum. "
        },
        {
            "chapter": 38,
            "verse": 15,
            "name": "Genesis 38:15",
            "text": "Quam cum vidisset Judas, suspicatus est esse meretricem : operuerat enim vultum suum, ne agnosceretur. "
        },
        {
            "chapter": 38,
            "verse": 16,
            "name": "Genesis 38:16",
            "text": "Ingrediensque ad eam, ait : Dimitte me ut coëam tecum : nesciebat enim quod nurus sua esset. Qua respondente : Quid dabis mihi ut fruaris concubitu meo ? "
        },
        {
            "chapter": 38,
            "verse": 17,
            "name": "Genesis 38:17",
            "text": "dixit : Mittam tibi hædum de gregibus. Rursumque illa dicente : Patiar quod vis, si dederis mihi arrhabonem, donec mittas quod polliceris. "
        },
        {
            "chapter": 38,
            "verse": 18,
            "name": "Genesis 38:18",
            "text": "Ait Judas : Quid tibi vis pro arrhabone dari ? Respondit : Annulum tuum, et armillam, et baculum quem manu tenes. Ad unum igitur coitum mulier concepit, "
        },
        {
            "chapter": 38,
            "verse": 19,
            "name": "Genesis 38:19",
            "text": "et surgens abiit : depositoque habitu quem sumpserat, induta est viduitatis vestibus. "
        },
        {
            "chapter": 38,
            "verse": 20,
            "name": "Genesis 38:20",
            "text": "Misit autem Judas hædum per pastorem suum Odollamitem, ut reciperet pignus quod dederat mulieri : qui cum non invenisset eam, "
        },
        {
            "chapter": 38,
            "verse": 21,
            "name": "Genesis 38:21",
            "text": "interrogavit homines loci illius : Ubi est mulier quæ sedebat in bivio ? Respondentibus cunctis : Non fuit in loco ista meretrix. "
        },
        {
            "chapter": 38,
            "verse": 22,
            "name": "Genesis 38:22",
            "text": "Reversus est ad Judam, et dixit ei : Non inveni eam : sed et homines loci illius dixerunt mihi, numquam sedisse ibi scortum. "
        },
        {
            "chapter": 38,
            "verse": 23,
            "name": "Genesis 38:23",
            "text": "Ait Judas : Habeat sibi, certe mendacii arguere nos non potest, ego misi hædum quem promiseram : et tu non invenisti eam. "
        },
        {
            "chapter": 38,
            "verse": 24,
            "name": "Genesis 38:24",
            "text": "Ecce autem post tres menses nuntiaverunt Judæ, dicentes : Fornicata est Thamar nurus tua, et videtur uterus illius intumescere. Dixitque Judas : Producite eam ut comburatur. "
        },
        {
            "chapter": 38,
            "verse": 25,
            "name": "Genesis 38:25",
            "text": "Quæ cum duceretur ad pœnam, misit ad socerum suum, dicens : De viro, cujus hæc sunt, concepi : cognosce cujus sit annulus, et armilla, et baculus. "
        },
        {
            "chapter": 38,
            "verse": 26,
            "name": "Genesis 38:26",
            "text": "Qui, agnitis muneribus, ait : Justior me est : quia non tradidi eam Sela filio meo. Attamen ultra non cognovit eam. "
        },
        {
            "chapter": 38,
            "verse": 27,
            "name": "Genesis 38:27",
            "text": "Instante autem partu, apparuerunt gemini in utero : atque in ipsa effusione infantium unus protulit manum, in qua obstetrix ligavit coccinum, dicens : "
        },
        {
            "chapter": 38,
            "verse": 28,
            "name": "Genesis 38:28",
            "text": "Iste egredietur prior. "
        },
        {
            "chapter": 38,
            "verse": 29,
            "name": "Genesis 38:29",
            "text": "Illo vero retrahente manum, egressus est alter : dixitque mulier : Quare divisa est propter te maceria ? et ob hanc causam, vocavit nomen ejus Phares. "
        },
        {
            "chapter": 38,
            "verse": 30,
            "name": "Genesis 38:30",
            "text": "Postea egressus est frater ejus, in cujus manu erat coccinum : quem appellavit Zara.   "
        }
    ]
}