{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 33,
    "name": "Genesis 33",
    "verses": [
        {
            "chapter": 33,
            "verse": 1,
            "name": "Genesis 33:1",
            "text": "Elevans autem Jacob oculos suos, vidit venientem Esau, et cum eo quadringentos viros : divisitque filios Liæ et Rachel, ambarumque famularum : "
        },
        {
            "chapter": 33,
            "verse": 2,
            "name": "Genesis 33:2",
            "text": "et posuit utramque ancillam, et liberos earum, in principio : Liam vero, et filios ejus, in secundo loco : Rachel autem et Joseph novissimos. "
        },
        {
            "chapter": 33,
            "verse": 3,
            "name": "Genesis 33:3",
            "text": "Et ipse progrediens adoravit pronus in terram septies, donec appropinquaret frater ejus. "
        },
        {
            "chapter": 33,
            "verse": 4,
            "name": "Genesis 33:4",
            "text": "Currens itaque Esau obviam fratri suo, amplexatus est eum : stringensque collum ejus, et osculans flevit. "
        },
        {
            "chapter": 33,
            "verse": 5,
            "name": "Genesis 33:5",
            "text": "Levatisque oculis, vidit mulieres et parvulos earum, et ait : Quid sibi volunt isti ? et si ad te pertinent ? Respondit : Parvuli sunt quos donavit mihi Deus servo tuo. "
        },
        {
            "chapter": 33,
            "verse": 6,
            "name": "Genesis 33:6",
            "text": "Et appropinquantes ancillæ et filii earum, incurvati sunt. "
        },
        {
            "chapter": 33,
            "verse": 7,
            "name": "Genesis 33:7",
            "text": "Accessit quoque Lia cum pueris suis : et cum similiter adorassent, extremi Joseph et Rachel adoraverunt. "
        },
        {
            "chapter": 33,
            "verse": 8,
            "name": "Genesis 33:8",
            "text": "Dixitque Esau : Quænam sunt istæ turmæ quas obviam habui ? Respondit : Ut invenirem gratiam coram domino meo. "
        },
        {
            "chapter": 33,
            "verse": 9,
            "name": "Genesis 33:9",
            "text": "At ille ait : Habeo plurima, frater mi, sint tua tibi. "
        },
        {
            "chapter": 33,
            "verse": 10,
            "name": "Genesis 33:10",
            "text": "Dixitque Jacob : Noli ita, obsecro : sed si inveni gratiam in oculis tuis, accipe munusculum de manibus meis. Sic enim vidi faciem tuam, quasi viderim vultum Dei : esto mihi propitius, "
        },
        {
            "chapter": 33,
            "verse": 11,
            "name": "Genesis 33:11",
            "text": "et suscipe benedictionem quam attuli tibi, et quam donavit mihi Deus tribuens omnia. Vix fratre compellente, suscipiens, "
        },
        {
            "chapter": 33,
            "verse": 12,
            "name": "Genesis 33:12",
            "text": "ait : Gradiamur simul, eroque socius itineris tui. "
        },
        {
            "chapter": 33,
            "verse": 13,
            "name": "Genesis 33:13",
            "text": "Dixitque Jacob : Nosti, domine mi, quod parvulos habeam teneros, et oves, et boves fœtas mecum : quas si plus in ambulando fecero laborare, morientur una die cuncti greges. "
        },
        {
            "chapter": 33,
            "verse": 14,
            "name": "Genesis 33:14",
            "text": "Præcedat dominus meus ante servum suum : et ego sequar paulatim vestigia ejus, sicut videro parvulos meos posse, donec veniam ad dominum meum in Seir. "
        },
        {
            "chapter": 33,
            "verse": 15,
            "name": "Genesis 33:15",
            "text": "Respondit Esau : Oro te, ut de populo qui mecum est, saltem socii remaneant viæ tuæ. Non est, inquit, necesse : hoc uno tantum indigeo, ut inveniam gratiam in conspectu tuo, domine mi. "
        },
        {
            "chapter": 33,
            "verse": 16,
            "name": "Genesis 33:16",
            "text": "Reversus est itaque illo die Esau itinere quo venerat in Seir. "
        },
        {
            "chapter": 33,
            "verse": 17,
            "name": "Genesis 33:17",
            "text": "Et Jacob venit in Socoth : ubi ædificata domo et fixis tentoriis appellavit nomen loci illius Socoth, id est, Tabernacula. "
        },
        {
            "chapter": 33,
            "verse": 18,
            "name": "Genesis 33:18",
            "text": "Transivitque in Salem urbem Sichimorum, quæ est in terra Chanaan, postquam reversus est de Mesopotamia Syriæ : et habitavit juxta oppidum. "
        },
        {
            "chapter": 33,
            "verse": 19,
            "name": "Genesis 33:19",
            "text": "Emitque partem agri, in qua fixerat tabernacula, a filiis Hemor patris Sichem centum agnis. "
        },
        {
            "chapter": 33,
            "verse": 20,
            "name": "Genesis 33:20",
            "text": "Et erecto ibi altari, invocavit super illud fortissimum Deum Israël.   "
        }
    ]
}