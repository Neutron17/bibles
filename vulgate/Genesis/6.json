{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 6,
    "name": "Genesis 6",
    "verses": [
        {
            "chapter": 6,
            "verse": 1,
            "name": "Genesis 6:1",
            "text": "Cumque cœpissent homines multiplicari super terram, et filias procreassent, "
        },
        {
            "chapter": 6,
            "verse": 2,
            "name": "Genesis 6:2",
            "text": "videntes filii Dei filias hominum quod essent pulchræ, acceperunt sibi uxores ex omnibus, quas elegerant. "
        },
        {
            "chapter": 6,
            "verse": 3,
            "name": "Genesis 6:3",
            "text": "Dixitque Deus : Non permanebit spiritus meus in homine in æternum, quia caro est : eruntque dies illius centum viginti annorum. "
        },
        {
            "chapter": 6,
            "verse": 4,
            "name": "Genesis 6:4",
            "text": "Gigantes autem erant super terram in diebus illis : postquam enim ingressi sunt filii Dei ad filias hominum, illæque genuerunt, isti sunt potentes a sæculo viri famosi. "
        },
        {
            "chapter": 6,
            "verse": 5,
            "name": "Genesis 6:5",
            "text": "Videns autem Deus quod multa malitia hominum esset in terra, et cuncta cogitatio cordis intenta esset ad malum omni tempore, "
        },
        {
            "chapter": 6,
            "verse": 6,
            "name": "Genesis 6:6",
            "text": "pœnituit eum quod hominum fecisset in terra. Et tactus dolore cordis intrinsecus, "
        },
        {
            "chapter": 6,
            "verse": 7,
            "name": "Genesis 6:7",
            "text": "Delebo, inquit, hominem, quem creavi, a facie terræ, ab homine usque ad animantia, a reptili usque ad volucres cæli : pœnitet enim me fecisse eos.  "
        },
        {
            "chapter": 6,
            "verse": 8,
            "name": "Genesis 6:8",
            "text": " Noë vero invenit gratiam coram Domino. "
        },
        {
            "chapter": 6,
            "verse": 9,
            "name": "Genesis 6:9",
            "text": "Hæ sunt generationes Noë : Noë vir justus atque perfectus fuit in generationibus suis ; cum Deo ambulavit. "
        },
        {
            "chapter": 6,
            "verse": 10,
            "name": "Genesis 6:10",
            "text": "Et genuit tres filios, Sem, Cham et Japheth. "
        },
        {
            "chapter": 6,
            "verse": 11,
            "name": "Genesis 6:11",
            "text": "Corrupta est autem terra coram Deo, et repleta est iniquitate. "
        },
        {
            "chapter": 6,
            "verse": 12,
            "name": "Genesis 6:12",
            "text": "Cumque vidisset Deus terram esse corruptam (omnis quippe caro corruperat viam suam super terram), "
        },
        {
            "chapter": 6,
            "verse": 13,
            "name": "Genesis 6:13",
            "text": "dixit ad Noë : Finis universæ carnis venit coram me : repleta est terra iniquitate a facie eorum, et ego disperdam eos cum terra. "
        },
        {
            "chapter": 6,
            "verse": 14,
            "name": "Genesis 6:14",
            "text": "Fac tibi arcam de lignis lævigatis ; mansiunculas in arca facies, et bitumine linies intrinsecus et extrinsecus. "
        },
        {
            "chapter": 6,
            "verse": 15,
            "name": "Genesis 6:15",
            "text": "Et sic facies eam : trecentorum cubitorum erit longitudo arcæ, quinquaginta cubitorum latitudo, et triginta cubitorum altitudo illius. "
        },
        {
            "chapter": 6,
            "verse": 16,
            "name": "Genesis 6:16",
            "text": "Fenestram in arca facies, et in cubito consummabis summitatem ejus : ostium autem arcæ pones ex latere ; deorsum, cœnacula et tristega facies in ea.  "
        },
        {
            "chapter": 6,
            "verse": 17,
            "name": "Genesis 6:17",
            "text": "  Ecce ego adducam aquas diluvii super terram, ut interficiam omnem carnem, in qua spiritus vitæ est subter cælum : universa quæ in terra sunt, consumentur. "
        },
        {
            "chapter": 6,
            "verse": 18,
            "name": "Genesis 6:18",
            "text": "Ponamque fœdus meum tecum : et ingredieris arcam tu et filii tui, uxor tua, et uxores filiorum tuorum tecum. "
        },
        {
            "chapter": 6,
            "verse": 19,
            "name": "Genesis 6:19",
            "text": "Et ex cunctis animantibus universæ carnis bina induces in arcam, ut vivant tecum : masculini sexus et feminini. "
        },
        {
            "chapter": 6,
            "verse": 20,
            "name": "Genesis 6:20",
            "text": "De volucribus juxta genus suum, et de jumentis in genere suo, et ex omni reptili terræ secundum genus suum : bina de omnibus ingredientur tecum, ut possint vivere. "
        },
        {
            "chapter": 6,
            "verse": 21,
            "name": "Genesis 6:21",
            "text": "Tolles igitur tecum ex omnibus escis, quæ mandi possunt, et comportabis apud te : et erunt tam tibi, quam illis in cibum. "
        },
        {
            "chapter": 6,
            "verse": 22,
            "name": "Genesis 6:22",
            "text": "Fecit igitur Noë omnia quæ præceperat illi Deus.  "
        }
    ]
}