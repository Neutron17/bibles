{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 20,
    "name": "Genesis 20",
    "verses": [
        {
            "chapter": 20,
            "verse": 1,
            "name": "Genesis 20:1",
            "text": "Profectus inde Abraham in terram australem, habitavit inter Cades et Sur : et peregrinatus est in Geraris. "
        },
        {
            "chapter": 20,
            "verse": 2,
            "name": "Genesis 20:2",
            "text": "Dixitque de Sara uxore suo : Soror mea est. Misit ergo Abimelech rex Geraræ, et tulit eam. "
        },
        {
            "chapter": 20,
            "verse": 3,
            "name": "Genesis 20:3",
            "text": "Venit autem Deus ad Abimelech per somnium nocte, et ait illi : En morieris propter mulierem quam tulisti : habet enim virum. "
        },
        {
            "chapter": 20,
            "verse": 4,
            "name": "Genesis 20:4",
            "text": "Abimelech vero non tetigerat eam, et ait : Domine, num gentem ignorantem et justam interficies ? "
        },
        {
            "chapter": 20,
            "verse": 5,
            "name": "Genesis 20:5",
            "text": "nonne ipse dixit mihi : Soror mea est : et ipsa ait : Frater meus est ? In simplicitate cordis mei, et munditia manuum mearum feci hoc. "
        },
        {
            "chapter": 20,
            "verse": 6,
            "name": "Genesis 20:6",
            "text": "Dixitque ad eum Deus : Et ego scio quod simplici corde feceris : et ideo custodivi te ne peccares in me, et non dimisi ut tangeres eam. "
        },
        {
            "chapter": 20,
            "verse": 7,
            "name": "Genesis 20:7",
            "text": "Nunc ergo redde viro suo uxorem, quia propheta est : et orabit pro te, et vives : si autem nolueris reddere, scito quod morte morieris tu, et omnia quæ tua sunt. "
        },
        {
            "chapter": 20,
            "verse": 8,
            "name": "Genesis 20:8",
            "text": "Statimque de nocte consurgens Abimelech, vocavit omnes servos suos : et locutus est universa verba hæc in auribus eorum, timueruntque omnes viri valde. "
        },
        {
            "chapter": 20,
            "verse": 9,
            "name": "Genesis 20:9",
            "text": "Vocavit autem Abimelech etiam Abraham, et dixit ei : Quid fecisti nobis ? quid peccavimus in te, quia induxisti super me et super regnum meum peccatum grande ? quæ non debuisti facere, fecisti nobis. "
        },
        {
            "chapter": 20,
            "verse": 10,
            "name": "Genesis 20:10",
            "text": "Rursumque expostulans, ait : Quid vidisti, ut hoc faceres ? "
        },
        {
            "chapter": 20,
            "verse": 11,
            "name": "Genesis 20:11",
            "text": "Respondit Abraham : Cogitavi mecum, dicens : Forsitan non est timor Dei in loco isto : et interficient me propter uxorem meam : "
        },
        {
            "chapter": 20,
            "verse": 12,
            "name": "Genesis 20:12",
            "text": "alias autem et vere soror mea est, filia patris mei, et non filia matris meæ, et duxi eam in uxorem. "
        },
        {
            "chapter": 20,
            "verse": 13,
            "name": "Genesis 20:13",
            "text": "Postquam autem eduxit me Deus de domo patris mei, dixi ad eam : Hanc misericordiam facies mecum : in omni loco, ad quem ingrediemur, dices quod frater tuus sim. "
        },
        {
            "chapter": 20,
            "verse": 14,
            "name": "Genesis 20:14",
            "text": "Tulit igitur Abimelech oves et boves, et servos et ancillas, et dedit Abraham : reddiditque illi Saram uxorem suam, "
        },
        {
            "chapter": 20,
            "verse": 15,
            "name": "Genesis 20:15",
            "text": "et ait : Terra coram vobis est, ubicumque tibi placuerit habita. "
        },
        {
            "chapter": 20,
            "verse": 16,
            "name": "Genesis 20:16",
            "text": "Saræ autem dixit : Ecce mille argenteos dedi fratri tuo, hoc erit tibi in velamen oculorum ad omnes qui tecum sunt, et quocumque perrexeris : mementoque te deprehensam. "
        },
        {
            "chapter": 20,
            "verse": 17,
            "name": "Genesis 20:17",
            "text": "Orante autem Abraham, sanavit Deus Abimelech et uxorem, ancillasque ejus, et pepererunt : "
        },
        {
            "chapter": 20,
            "verse": 18,
            "name": "Genesis 20:18",
            "text": "concluserat enim Dominus omnem vulvam domus Abimelech propter Saram uxorem Abrahæ.   "
        }
    ]
}