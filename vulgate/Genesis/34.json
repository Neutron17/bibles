{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 34,
    "name": "Genesis 34",
    "verses": [
        {
            "chapter": 34,
            "verse": 1,
            "name": "Genesis 34:1",
            "text": "Egressa est autem Dina filia Liæ ut videret mulieres regionis illius. "
        },
        {
            "chapter": 34,
            "verse": 2,
            "name": "Genesis 34:2",
            "text": "Quam cum vidisset Sichem filius Hemor Hevæi, princeps terræ illius, adamavit eam : et rapuit, et dormivit cum illa, vi opprimens virginem. "
        },
        {
            "chapter": 34,
            "verse": 3,
            "name": "Genesis 34:3",
            "text": "Et conglutinata est anima ejus cum ea, tristemque delinivit blanditiis. "
        },
        {
            "chapter": 34,
            "verse": 4,
            "name": "Genesis 34:4",
            "text": "Et pergens ad Hemor patrem suum : Accipe, inquit, mihi puellam hanc conjugem. "
        },
        {
            "chapter": 34,
            "verse": 5,
            "name": "Genesis 34:5",
            "text": "Quod cum audisset Jacob absentibus filiis, et in pastu pecorum occupatis, siluit donec redirent.  "
        },
        {
            "chapter": 34,
            "verse": 6,
            "name": "Genesis 34:6",
            "text": " Egresso autem Hemor patre Sichem ut loqueretur ad Jacob, "
        },
        {
            "chapter": 34,
            "verse": 7,
            "name": "Genesis 34:7",
            "text": "ecce filii ejus veniebant de agro : auditoque quod acciderat, irati sunt valde, eo quod fœdam rem operatus esset in Israël et, violata filia Jacob, rem illicitam perpetrasset. "
        },
        {
            "chapter": 34,
            "verse": 8,
            "name": "Genesis 34:8",
            "text": "Locutus est itaque Hemor ad eos : Sichem filii mei adhæsit anima filiæ vestræ : date eam illi uxorem : "
        },
        {
            "chapter": 34,
            "verse": 9,
            "name": "Genesis 34:9",
            "text": "et jungamus vicissim connubia : filias vestras tradite nobis, et filias nostras accipite, "
        },
        {
            "chapter": 34,
            "verse": 10,
            "name": "Genesis 34:10",
            "text": "et habitate nobiscum : terra in potestate vestra est : exercete, negotiamini, et possidete eam. "
        },
        {
            "chapter": 34,
            "verse": 11,
            "name": "Genesis 34:11",
            "text": "Sed et Sichem ad patrem et ad fratres ejus ait : Inveniam gratiam coram vobis : et quæcumque statueritis, dabo : "
        },
        {
            "chapter": 34,
            "verse": 12,
            "name": "Genesis 34:12",
            "text": "augete dotem, et munera postulate, et libenter tribuam quod petieritis : tantum date mihi puellam hanc uxorem. "
        },
        {
            "chapter": 34,
            "verse": 13,
            "name": "Genesis 34:13",
            "text": "Responderunt filii Jacob Sichem et patri ejus in dolo, sævientes ob stuprum sororis : "
        },
        {
            "chapter": 34,
            "verse": 14,
            "name": "Genesis 34:14",
            "text": "Non possumus facere quod petitis, nec dare sororem nostram homini incircumciso : quod illicitum et nefarium est apud nos. "
        },
        {
            "chapter": 34,
            "verse": 15,
            "name": "Genesis 34:15",
            "text": "Sed in hoc valebimus fœderari, si volueritis esse similes nostri, et circumcidatur in vobis omne masculini sexus ; "
        },
        {
            "chapter": 34,
            "verse": 16,
            "name": "Genesis 34:16",
            "text": "tunc dabimus et accipiemus mutuo filias vestras ac nostras : et habitabimus vobiscum, erimusque unus populus. "
        },
        {
            "chapter": 34,
            "verse": 17,
            "name": "Genesis 34:17",
            "text": "Si autem circumcidi nolueritis, tollemus filiam nostram, et recedemus. "
        },
        {
            "chapter": 34,
            "verse": 18,
            "name": "Genesis 34:18",
            "text": "Placuit oblatio eorum Hemor, et Sichem filio ejus, "
        },
        {
            "chapter": 34,
            "verse": 19,
            "name": "Genesis 34:19",
            "text": "nec distulit adolescens quin statim quod petebatur expleret : amabat enim puellam valde, et ipse erat inclytus in omni domo patris sui. "
        },
        {
            "chapter": 34,
            "verse": 20,
            "name": "Genesis 34:20",
            "text": "Ingressique portam urbis, locuti sunt ad populum : "
        },
        {
            "chapter": 34,
            "verse": 21,
            "name": "Genesis 34:21",
            "text": "Viri isti pacifici sunt, et volunt habitare nobiscum : negotientur in terra, et exerceant eam, quæ spatiosa et lata cultoribus indiget : filias eorum accipiemus uxores, et nostras illis dabimus. "
        },
        {
            "chapter": 34,
            "verse": 22,
            "name": "Genesis 34:22",
            "text": "Unum est quo differtur tantum bonum : si circumcidamus masculos nostros, ritum gentis imitantes. "
        },
        {
            "chapter": 34,
            "verse": 23,
            "name": "Genesis 34:23",
            "text": "Et substantia eorum, et pecora, et cuncta quæ possident, nostra erunt : tantum in hoc acquiescamus, et habitantes simul, unum efficiemus populum. "
        },
        {
            "chapter": 34,
            "verse": 24,
            "name": "Genesis 34:24",
            "text": "Assensique sunt omnes, circumcisis cunctis maribus.  "
        },
        {
            "chapter": 34,
            "verse": 25,
            "name": "Genesis 34:25",
            "text": " Et ecce, die tertio, quando gravissimus vulnerum dolor est : arreptis duo filii Jacob, Simeon et Levi fratres Dinæ, gladiis, ingressi sunt urbem confidenter : interfectisque omnibus masculis, "
        },
        {
            "chapter": 34,
            "verse": 26,
            "name": "Genesis 34:26",
            "text": "Hemor et Sichem pariter necaverunt, tollentes Dinam de domo Sichem sororem suam. "
        },
        {
            "chapter": 34,
            "verse": 27,
            "name": "Genesis 34:27",
            "text": "Quibus egressis, irruerunt super occisos ceteri filii Jacob : et depopulati sunt urbem in ultionem stupri. "
        },
        {
            "chapter": 34,
            "verse": 28,
            "name": "Genesis 34:28",
            "text": "Oves eorum, et armenta, et asinos, cunctaque vastantes quæ in domibus et in agris erant, "
        },
        {
            "chapter": 34,
            "verse": 29,
            "name": "Genesis 34:29",
            "text": "parvulos quoque eorum et uxores duxerunt captivas. "
        },
        {
            "chapter": 34,
            "verse": 30,
            "name": "Genesis 34:30",
            "text": "Quibus patratis audacter, Jacob dixit ad Simeon et Levi : Turbastis me, et odiosum fecistis me Chananæis, et Pherezæis habitatoribus terræ hujus : nos pauci sumus ; illi congregati percutient me, et delebor ego, et domus mea. "
        },
        {
            "chapter": 34,
            "verse": 31,
            "name": "Genesis 34:31",
            "text": "Responderunt : Numquid ut scorto abuti debuere sorore nostra ?   "
        }
    ]
}