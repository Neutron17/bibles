{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 13,
    "name": "Genesis 13",
    "verses": [
        {
            "chapter": 13,
            "verse": 1,
            "name": "Genesis 13:1",
            "text": "Ascendit ergo Abram de Ægypto, ipse et uxor ejus, et omnia quæ habebat, et Lot cum eo, ad australem plagam. "
        },
        {
            "chapter": 13,
            "verse": 2,
            "name": "Genesis 13:2",
            "text": "Erat autem dives valde in possessione auri et argenti. "
        },
        {
            "chapter": 13,
            "verse": 3,
            "name": "Genesis 13:3",
            "text": "Reversusque est per iter, quo venerat, a meridie in Bethel, usque ad locum ubi prius fixerat tabernaculum inter Bethel et Hai, "
        },
        {
            "chapter": 13,
            "verse": 4,
            "name": "Genesis 13:4",
            "text": "in loco altaris quod fecerat prius : et invocavit ibi nomen Domini. "
        },
        {
            "chapter": 13,
            "verse": 5,
            "name": "Genesis 13:5",
            "text": "Sed et Lot qui erat cum Abram, fuerunt greges ovium, et armenta, et tabernacula. "
        },
        {
            "chapter": 13,
            "verse": 6,
            "name": "Genesis 13:6",
            "text": "Nec poterat eos capere terra, ut habitarent simul : erat quippe substantia eorum multa, et nequibant habitare communiter. "
        },
        {
            "chapter": 13,
            "verse": 7,
            "name": "Genesis 13:7",
            "text": "Unde et facta est rixa inter pastores gregum Abram et Lot. Eo autem tempore Chananæus et Pherezæus habitabant in terra illa. "
        },
        {
            "chapter": 13,
            "verse": 8,
            "name": "Genesis 13:8",
            "text": "Dixit ergo Abram ad Lot : Ne quæso sit jurgium inter me et te, et inter pastores meos et pastores tuos : fratres enim sumus. "
        },
        {
            "chapter": 13,
            "verse": 9,
            "name": "Genesis 13:9",
            "text": "Ecce universa terra coram te est : recede a me, obsecro : si ad sinistram ieris, ego dexteram tenebo : si tu dexteram elegeris, ego ad sinistram pergam. "
        },
        {
            "chapter": 13,
            "verse": 10,
            "name": "Genesis 13:10",
            "text": "Elevatis itaque Lot oculis, vidit omnem circa regionem Jordanis, quæ universa irrigabatur antequam subverteret Dominus Sodomam et Gomorrham, sicut paradisus Domini, et sicut Ægyptus venientibus in Segor. "
        },
        {
            "chapter": 13,
            "verse": 11,
            "name": "Genesis 13:11",
            "text": "Elegitque sibi Lot regionem circa Jordanem, et recessit ab oriente : divisique sunt alterutrum a fratre suo. "
        },
        {
            "chapter": 13,
            "verse": 12,
            "name": "Genesis 13:12",
            "text": "Abram habitavit in terra Chanaan ; Lot vero moratus est in oppidis, quæ erant circa Jordanem, et habitavit in Sodomis. "
        },
        {
            "chapter": 13,
            "verse": 13,
            "name": "Genesis 13:13",
            "text": "Homines autem Sodomitæ pessimi erant, et peccatores coram Domino nimis.  "
        },
        {
            "chapter": 13,
            "verse": 14,
            "name": "Genesis 13:14",
            "text": " Dixitque Dominus ad Abram, postquam divisus est ab eo Lot : Leva oculos tuos et vide a loco, in quo nunc es, ad aquilonem et meridiem, ad orientem et occidentem. "
        },
        {
            "chapter": 13,
            "verse": 15,
            "name": "Genesis 13:15",
            "text": "Omnem terram, quam conspicis, tibi dabo, et semini tuo usque in sempiternum. "
        },
        {
            "chapter": 13,
            "verse": 16,
            "name": "Genesis 13:16",
            "text": "Faciamque semen tuum sicut pulverem terræ : si quis potest hominum numerare pulverem terræ, semen quoque tuum numerare poterit. "
        },
        {
            "chapter": 13,
            "verse": 17,
            "name": "Genesis 13:17",
            "text": "Surge, et perambula terram in longitudine et in latitudine sua : quia tibi daturus sum eam. "
        },
        {
            "chapter": 13,
            "verse": 18,
            "name": "Genesis 13:18",
            "text": "Movens igitur tabernaculum suum Abram, venit, et habitavit juxta convallem Mambre, quæ est in Hebron : ædificavitque ibi altare Domino.   "
        }
    ]
}