{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 42,
    "name": "Genesis 42",
    "verses": [
        {
            "chapter": 42,
            "verse": 1,
            "name": "Genesis 42:1",
            "text": "Audiens autem Jacob quod alimenta venderentur in Ægypto, dixit filiis suis : Quare negligitis ? "
        },
        {
            "chapter": 42,
            "verse": 2,
            "name": "Genesis 42:2",
            "text": "audivi quod triticum venundetur in Ægypto : descendite, et emite nobis necessaria, ut possimus vivere, et non consumamur inopia. "
        },
        {
            "chapter": 42,
            "verse": 3,
            "name": "Genesis 42:3",
            "text": "Descendentes igitur fratres Joseph decem, ut emerent frumenta in Ægypto, "
        },
        {
            "chapter": 42,
            "verse": 4,
            "name": "Genesis 42:4",
            "text": "Benjamin domi retento a Jacob, qui dixerat fratribus ejus : Ne forte in itinere quidquam patiatur mali : "
        },
        {
            "chapter": 42,
            "verse": 5,
            "name": "Genesis 42:5",
            "text": "ingressi sunt terram Ægypti cum aliis qui pergebant ad emendum. Erat autem fames in terra Chanaan. "
        },
        {
            "chapter": 42,
            "verse": 6,
            "name": "Genesis 42:6",
            "text": "Et Joseph erat princeps in terra Ægypti, atque ad ejus nutum frumenta populis vendebantur. Cumque adorassent eum fratres sui, "
        },
        {
            "chapter": 42,
            "verse": 7,
            "name": "Genesis 42:7",
            "text": "et agnovisset eos, quasi ad alienos durius loquebatur, interrogans eos : Unde venistis ? Qui responderunt : De terra Chanaan, ut emamus victui necessaria. "
        },
        {
            "chapter": 42,
            "verse": 8,
            "name": "Genesis 42:8",
            "text": "Et tamen fratres ipse cognoscens, non est cognitus ab eis. "
        },
        {
            "chapter": 42,
            "verse": 9,
            "name": "Genesis 42:9",
            "text": "Recordatusque somniorum, quæ aliquando viderat, ait ad eos : Exploratores estis : ut videatis infirmiora terræ venistis. "
        },
        {
            "chapter": 42,
            "verse": 10,
            "name": "Genesis 42:10",
            "text": "Qui dixerunt : Non est ita, domine, sed servi tui venerunt ut emerent cibos. "
        },
        {
            "chapter": 42,
            "verse": 11,
            "name": "Genesis 42:11",
            "text": "Omnes filii unius viri sumus : pacifici venimus, nec quidquam famuli tui machinantur mali. "
        },
        {
            "chapter": 42,
            "verse": 12,
            "name": "Genesis 42:12",
            "text": "Quibus ille respondit : Aliter est : immunita terræ hujus considerare venistis. "
        },
        {
            "chapter": 42,
            "verse": 13,
            "name": "Genesis 42:13",
            "text": "At illi : Duodecim, inquiunt, servi tui, fratres sumus, filii viri unius in terra Chanaan : minimus cum patre nostro est, alius non est super. "
        },
        {
            "chapter": 42,
            "verse": 14,
            "name": "Genesis 42:14",
            "text": "Hoc est, ait, quod locutus sum : exploratores estis. "
        },
        {
            "chapter": 42,
            "verse": 15,
            "name": "Genesis 42:15",
            "text": "Jam nunc experimentum vestri capiam : per salutem Pharaonis non egrediemini hinc, donec veniat frater vester minimus. "
        },
        {
            "chapter": 42,
            "verse": 16,
            "name": "Genesis 42:16",
            "text": "Mittite ex vobis unum, et adducat eum : vos autem eritis in vinculis, donec probentur quæ dixistis utrum vera an falsa sint : alioquin per salutem Pharaonis exploratores estis. "
        },
        {
            "chapter": 42,
            "verse": 17,
            "name": "Genesis 42:17",
            "text": "Tradidit ergo illos custodiæ tribus diebus. "
        },
        {
            "chapter": 42,
            "verse": 18,
            "name": "Genesis 42:18",
            "text": "Die autem tertio eductis de carcere, ait : Facite quæ dixi, et vivetis : Deum enim timeo. "
        },
        {
            "chapter": 42,
            "verse": 19,
            "name": "Genesis 42:19",
            "text": "Si pacifici estis, frater vester unus ligetur in carcere : vos autem abite, et ferte frumenta quæ emistis, in domos vestras, "
        },
        {
            "chapter": 42,
            "verse": 20,
            "name": "Genesis 42:20",
            "text": "et fratrem vestrum minimum ad me adducite, ut possim vestros probare sermones, et non moriamini. Fecerunt ut dixerat, "
        },
        {
            "chapter": 42,
            "verse": 21,
            "name": "Genesis 42:21",
            "text": "et locuti sunt ad invicem : Merito hæc patimur, quia peccavimus in fratrem nostrum, videntes angustiam animæ illius, dum deprecaretur nos, et non audivimus : idcirco venit super nos ista tribulatio. "
        },
        {
            "chapter": 42,
            "verse": 22,
            "name": "Genesis 42:22",
            "text": "E quibus unus Ruben, ait : Numquid non dixi vobis : Nolite peccare in puerum : et non audistis me ? en sanguis ejus exquiritur. "
        },
        {
            "chapter": 42,
            "verse": 23,
            "name": "Genesis 42:23",
            "text": "Nesciebant autem quod intelligeret Joseph, eo quod per interpretem loqueretur ad eos. "
        },
        {
            "chapter": 42,
            "verse": 24,
            "name": "Genesis 42:24",
            "text": "Avertitque se parumper, et flevit : et reversus locutus est ad eos.  "
        },
        {
            "chapter": 42,
            "verse": 25,
            "name": "Genesis 42:25",
            "text": " Tollensque Simeon, et ligans illis præsentibus, jussit ministris ut implerent eorum saccos tritico, et reponerent pecunias singulorum in sacculis suis, datis supra cibariis in viam : qui fecerunt ita. "
        },
        {
            "chapter": 42,
            "verse": 26,
            "name": "Genesis 42:26",
            "text": "At illi portantes frumenta in asinis suis, profecti sunt. "
        },
        {
            "chapter": 42,
            "verse": 27,
            "name": "Genesis 42:27",
            "text": "Apertoque unus sacco, ut daret jumento pabulum in diversorio, contemplatus pecuniam in ore sacculi, "
        },
        {
            "chapter": 42,
            "verse": 28,
            "name": "Genesis 42:28",
            "text": "dixit fratribus suis : Reddita est mihi pecunia, en habetur in sacco. Et obstupefacti, turbatique, mutuo dixerunt : Quidnam est hoc quod fecit nobis Deus ? "
        },
        {
            "chapter": 42,
            "verse": 29,
            "name": "Genesis 42:29",
            "text": "Veneruntque ad Jacob patrem suum in terram Chanaan, et narraverunt ei omnia quæ accidissent sibi, dicentes : "
        },
        {
            "chapter": 42,
            "verse": 30,
            "name": "Genesis 42:30",
            "text": "Locutus est nobis dominus terræ dure, et putavit nos exploratores esse provinciæ. "
        },
        {
            "chapter": 42,
            "verse": 31,
            "name": "Genesis 42:31",
            "text": "Cui respondimus : Pacifici sumus, nec ullas molimur insidias. "
        },
        {
            "chapter": 42,
            "verse": 32,
            "name": "Genesis 42:32",
            "text": "Duodecim fratres uno patre geniti sumus : unus non est super, minimus cum patre nostro est in terra Chanaan. "
        },
        {
            "chapter": 42,
            "verse": 33,
            "name": "Genesis 42:33",
            "text": "Qui ait nobis : Sic probabo quod pacifici sitis : fratrem vestrum unum dimittite apud me, et cibaria domibus vestris necessaria sumite, et abite, "
        },
        {
            "chapter": 42,
            "verse": 34,
            "name": "Genesis 42:34",
            "text": "fratremque vestrum minimum adducite ad me, ut sciam quod non sitis exploratores : et istum, qui tenetur in vinculis, recipere possitis : ac deinceps quæ vultis, emendi habeatis licentiam. "
        },
        {
            "chapter": 42,
            "verse": 35,
            "name": "Genesis 42:35",
            "text": "His dictis, cum frumenta effunderent, singuli repererunt in ore saccorum ligatas pecunias, exterritisque simul omnibus, "
        },
        {
            "chapter": 42,
            "verse": 36,
            "name": "Genesis 42:36",
            "text": "dixit pater Jacob : Absque liberis me esse fecistis : Joseph non est super, Simeon tenetur in vinculis, et Benjamin auferetis : in me hæc omnia mala reciderunt. "
        },
        {
            "chapter": 42,
            "verse": 37,
            "name": "Genesis 42:37",
            "text": "Cui respondit Ruben : Duos filios meos interfice, si non reduxero illum tibi : trade illum in manu mea, et ego eum tibi restituam. "
        },
        {
            "chapter": 42,
            "verse": 38,
            "name": "Genesis 42:38",
            "text": "At ille : Non descendet, inquit, filius meus vobiscum : frater ejus mortuus est, et ipse solus remansit : si quid ei adversi acciderit in terra ad quam pergitis, deducetis canos meos cum dolore ad inferos.   "
        }
    ]
}