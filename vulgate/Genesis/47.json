{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 47,
    "name": "Genesis 47",
    "verses": [
        {
            "chapter": 47,
            "verse": 1,
            "name": "Genesis 47:1",
            "text": "Ingressus ergo Joseph nuntiavit Pharaoni, dicens : Pater meus et fratres, oves eorum et armenta, et cuncta quæ possident, venerunt de terra Chanaan : et ecce consistunt in terra Gessen. "
        },
        {
            "chapter": 47,
            "verse": 2,
            "name": "Genesis 47:2",
            "text": "Extremos quoque fratrum suorum quinque viros constituit coram rege : "
        },
        {
            "chapter": 47,
            "verse": 3,
            "name": "Genesis 47:3",
            "text": "quos ille interrogavit : Quid habetis operis ? Responderunt : Pastores ovium sumus servi tui, et nos et patres nostri. "
        },
        {
            "chapter": 47,
            "verse": 4,
            "name": "Genesis 47:4",
            "text": "Ad peregrinandum in terra tua venimus : quoniam non est herba gregibus servorum tuorum, ingravescente fame in terra Chanaan : petimusque ut esse nos jubeas servos tuos in terra Gessen. "
        },
        {
            "chapter": 47,
            "verse": 5,
            "name": "Genesis 47:5",
            "text": "Dixit itaque rex ad Joseph : Pater tuus et fratres tui venerunt ad te. "
        },
        {
            "chapter": 47,
            "verse": 6,
            "name": "Genesis 47:6",
            "text": "Terra Ægypti in conspectu tuo est : in optimo loco fac eos habitare, et trade eis terram Gessen. Quod si nosti in eis esse viros industrios, constitue illos magistros pecorum meorum. "
        },
        {
            "chapter": 47,
            "verse": 7,
            "name": "Genesis 47:7",
            "text": "Post hæc introduxit Joseph patrem suum ad regem, et statuit eum coram eo : qui benedicens illi, "
        },
        {
            "chapter": 47,
            "verse": 8,
            "name": "Genesis 47:8",
            "text": "et interrogatus ab eo : Quot sunt dies annorum vitæ tuæ ? "
        },
        {
            "chapter": 47,
            "verse": 9,
            "name": "Genesis 47:9",
            "text": "respondit : Dies peregrinationis meæ centum triginta annorum sunt, parvi et mali, et non pervenerunt usque ad dies patrum meorum quibus peregrinati sunt. "
        },
        {
            "chapter": 47,
            "verse": 10,
            "name": "Genesis 47:10",
            "text": "Et benedicto rege, egressus est foras. "
        },
        {
            "chapter": 47,
            "verse": 11,
            "name": "Genesis 47:11",
            "text": "Joseph vero patri et fratribus suis dedit possessionem in Ægypto in optimo terræ loco, Ramesses, ut præceperat Pharao. "
        },
        {
            "chapter": 47,
            "verse": 12,
            "name": "Genesis 47:12",
            "text": "Et alebat eos, omnemque domum patris sui, præbens cibaria singulis.  "
        },
        {
            "chapter": 47,
            "verse": 13,
            "name": "Genesis 47:13",
            "text": " In toto enim orbe panis deerat, et oppresserat fames terram, maxime Ægypti et Chanaan. "
        },
        {
            "chapter": 47,
            "verse": 14,
            "name": "Genesis 47:14",
            "text": "E quibus omnem pecuniam congregavit pro venditione frumenti, et intulit eam in ærarium regis. "
        },
        {
            "chapter": 47,
            "verse": 15,
            "name": "Genesis 47:15",
            "text": "Cumque defecisset emptoribus pretium, venit cuncta Ægyptus ad Joseph, dicens : Da nobis panes : quare morimur coram te, deficiente pecunia ? "
        },
        {
            "chapter": 47,
            "verse": 16,
            "name": "Genesis 47:16",
            "text": "Quibus ille respondit : Adducite pecora vestra, et dabo vobis pro eis cibos, si pretium non habetis. "
        },
        {
            "chapter": 47,
            "verse": 17,
            "name": "Genesis 47:17",
            "text": "Quæ cum adduxissent, dedit eis alimenta pro equis, et ovibus, et bobus, et asinis : sustentavitque eos illo anno pro commutatione pecorum. "
        },
        {
            "chapter": 47,
            "verse": 18,
            "name": "Genesis 47:18",
            "text": "Venerunt quoque anno secundo, et dixerunt ei : Non celabimus dominum nostrum quod deficiente pecunia, pecora simul defecerunt : nec clam te est, quod absque corporibus et terra nihil habeamus. "
        },
        {
            "chapter": 47,
            "verse": 19,
            "name": "Genesis 47:19",
            "text": "Cur ergo moriemur te vidente ? et nos et terra nostra tui erimus : eme nos in servitutem regiam, et præbe semina, ne pereunte cultore redigatur terra in solitudinem. "
        },
        {
            "chapter": 47,
            "verse": 20,
            "name": "Genesis 47:20",
            "text": "Emit igitur Joseph omnem terram Ægypti, vendentibus singulis possessiones suas præ magnitudine famis. Subjecitque eam Pharaoni, "
        },
        {
            "chapter": 47,
            "verse": 21,
            "name": "Genesis 47:21",
            "text": "et cunctos populos ejus a novissimis terminis Ægypti usque ad extremos fines ejus, "
        },
        {
            "chapter": 47,
            "verse": 22,
            "name": "Genesis 47:22",
            "text": "præter terram sacerdotum, quæ a rege tradita fuerat eis : quibus et statuta cibaria ex horreis publicis præbebantur, et idcirco non sunt compulsi vendere possessiones suas. "
        },
        {
            "chapter": 47,
            "verse": 23,
            "name": "Genesis 47:23",
            "text": "Dixit ergo Joseph ad populos : En ut cernitis, et vos et terram vestram Pharao possidet : accipite semina, et serite agros, "
        },
        {
            "chapter": 47,
            "verse": 24,
            "name": "Genesis 47:24",
            "text": "ut fruges habere possitis. Quintam partem regi dabitis : quatuor reliquas permitto vobis in sementem, et in cibum familiis et liberis vestris. "
        },
        {
            "chapter": 47,
            "verse": 25,
            "name": "Genesis 47:25",
            "text": "Qui responderunt : Salus nostra in manu tua est : respiciat nos tantum dominus noster, et læti serviemus regi. "
        },
        {
            "chapter": 47,
            "verse": 26,
            "name": "Genesis 47:26",
            "text": "Ex eo tempore usque in præsentem diem, in universa terra Ægypti regibus quinta pars solvitur, et factum est quasi in legem, absque terra sacerdotali, quæ libera ab hac conditione fuit.  "
        },
        {
            "chapter": 47,
            "verse": 27,
            "name": "Genesis 47:27",
            "text": " Habitavit ergo Israël in Ægypto, id est, in terra Gessen, et possedit eam : auctusque est, et multiplicatus nimis. "
        },
        {
            "chapter": 47,
            "verse": 28,
            "name": "Genesis 47:28",
            "text": "Et vixit in ea decem et septem annis : factique sunt omnes dies vitæ illius, centum quadraginta septem annorum. "
        },
        {
            "chapter": 47,
            "verse": 29,
            "name": "Genesis 47:29",
            "text": "Cumque appropinquare cerneret diem mortis suæ, vocavit filium suum Joseph, et dixit ad eum : Si inveni gratiam in conspectu tuo, pone manum tuam sub femore meo : et facies mihi misericordiam et veritatem, ut non sepelias me in Ægypto : "
        },
        {
            "chapter": 47,
            "verse": 30,
            "name": "Genesis 47:30",
            "text": "sed dormiam cum patribus meis, et auferas me de terra hac, condasque in sepulchro majorum meorum. Cui respondit Joseph : Ego faciam quod jussisti. "
        },
        {
            "chapter": 47,
            "verse": 31,
            "name": "Genesis 47:31",
            "text": "Et ille : Jura ergo, inquit, mihi. Quo jurante, adoravit Israël Deum, conversus ad lectuli caput.   "
        }
    ]
}