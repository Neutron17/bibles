{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 24,
    "name": "Genesis 24",
    "verses": [
        {
            "chapter": 24,
            "verse": 1,
            "name": "Genesis 24:1",
            "text": "Erat autem Abraham senex, dierumque multorum : et Dominus in cunctis benedixerat ei. "
        },
        {
            "chapter": 24,
            "verse": 2,
            "name": "Genesis 24:2",
            "text": "Dixitque ad servum seniorem domus suæ, qui præerat omnibus quæ habebat : Pone manum tuam subter femur meum, "
        },
        {
            "chapter": 24,
            "verse": 3,
            "name": "Genesis 24:3",
            "text": "ut adjurem te per Dominum Deum cæli et terræ, ut non accipias uxorem filio meo de filiabus Chananæorum, inter quos habito : "
        },
        {
            "chapter": 24,
            "verse": 4,
            "name": "Genesis 24:4",
            "text": "sed ad terram et cognationem meam proficiscaris et inde accipias uxorem filio meo Isaac. "
        },
        {
            "chapter": 24,
            "verse": 5,
            "name": "Genesis 24:5",
            "text": "Respondit servus : Si noluerit mulier venire mecum in terram hanc, numquid reducere debeo filium tuum ad locum, de quo egressus es ? "
        },
        {
            "chapter": 24,
            "verse": 6,
            "name": "Genesis 24:6",
            "text": "Dixitque Abraham : Cave nequando reducas filium meum illuc. "
        },
        {
            "chapter": 24,
            "verse": 7,
            "name": "Genesis 24:7",
            "text": "Dominus Deus cæli, qui tulit me de domo patris mei, et de terra nativitatis meæ, qui locutus est mihi, et juravit mihi, dicens : Semini tuo dabo terram hanc : ipse mittet angelum suum coram te, et accipies inde uxorem filio meo : "
        },
        {
            "chapter": 24,
            "verse": 8,
            "name": "Genesis 24:8",
            "text": "sin autem mulier noluerit sequi te, non teneberis juramento : filium meum tantum ne reducas illuc. "
        },
        {
            "chapter": 24,
            "verse": 9,
            "name": "Genesis 24:9",
            "text": "Posuit ergo servus manum sub femore Abraham domini sui, et juravit illi super sermone hoc. "
        },
        {
            "chapter": 24,
            "verse": 10,
            "name": "Genesis 24:10",
            "text": "Tulitque decem camelos de grege domini sui, et abiit, ex omnibus bonis ejus portans secum, profectusque perrexit in Mesopotamiam ad urbem Nachor. "
        },
        {
            "chapter": 24,
            "verse": 11,
            "name": "Genesis 24:11",
            "text": "Cumque camelos fecisset accumbere extra oppidum juxta puteum aquæ vespere, tempore quo solent mulieres egredi ad hauriendam aquam, dixit : "
        },
        {
            "chapter": 24,
            "verse": 12,
            "name": "Genesis 24:12",
            "text": "Domine Deus domini mei Abraham, occurre, obsecro, mihi hodie, et fac misericordiam cum domino meo Abraham. "
        },
        {
            "chapter": 24,
            "verse": 13,
            "name": "Genesis 24:13",
            "text": "Ecce ego sto prope fontem aquæ, et filiæ habitatorum hujus civitatis egredientur ad hauriendam aquam. "
        },
        {
            "chapter": 24,
            "verse": 14,
            "name": "Genesis 24:14",
            "text": "Igitur puella, cui ego dixero : Inclina hydriam tuam ut bibam : et illa responderit : Bibe, quin et camelis tuis dabo potum : ipsa est quam præparasti servo tuo Isaac : et per hoc intelligam quod feceris misericordiam cum domino meo. "
        },
        {
            "chapter": 24,
            "verse": 15,
            "name": "Genesis 24:15",
            "text": "Necdum intra se verba compleverat, et ecce Rebecca egrediebatur, filia Bathuel, filii Melchæ uxoris Nachor fratris Abraham, habens hydriam in scapula sua : "
        },
        {
            "chapter": 24,
            "verse": 16,
            "name": "Genesis 24:16",
            "text": "puella decora nimis, virgoque pulcherrima, et incognita viro : descenderat autem ad fontem, et impleverat hydriam, ac revertebatur. "
        },
        {
            "chapter": 24,
            "verse": 17,
            "name": "Genesis 24:17",
            "text": "Occurritque ei servus, et ait : Pauxillum aquæ mihi ad bibendum præbe de hydria tua. "
        },
        {
            "chapter": 24,
            "verse": 18,
            "name": "Genesis 24:18",
            "text": "Quæ respondit : Bibe, domine mi : celeriterque deposuit hydriam super ulnam suam, et dedit ei potum. "
        },
        {
            "chapter": 24,
            "verse": 19,
            "name": "Genesis 24:19",
            "text": "Cumque ille bibisset, adjecit : Quin et camelis tuis hauriam aquam, donec cuncti bibant. "
        },
        {
            "chapter": 24,
            "verse": 20,
            "name": "Genesis 24:20",
            "text": "Effundensque hydriam in canalibus, recurrit ad puteum ut hauriret aquam : et haustam omnibus camelis dedit. "
        },
        {
            "chapter": 24,
            "verse": 21,
            "name": "Genesis 24:21",
            "text": "Ipse autem contemplabatur eam tacitus, scire volens utrum prosperum iter suum fecisset Dominus, an non. "
        },
        {
            "chapter": 24,
            "verse": 22,
            "name": "Genesis 24:22",
            "text": "Postquam autem biberunt cameli, protulit vir inaures aureas, appendentes siclos duos, et armillas totidem pondo siclorum decem. "
        },
        {
            "chapter": 24,
            "verse": 23,
            "name": "Genesis 24:23",
            "text": "Dixitque ad eam : Cujus es filia ? indica mihi, est in domo patris tui locus ad manendum ? "
        },
        {
            "chapter": 24,
            "verse": 24,
            "name": "Genesis 24:24",
            "text": "Quæ respondit : Filia sum Bathuelis, filii Melchæ, quem peperit ipsi Nachor. "
        },
        {
            "chapter": 24,
            "verse": 25,
            "name": "Genesis 24:25",
            "text": "Et addidit, dicens : Palearum quoque et fœni plurimum est apud nos, et locus spatiosus ad manendum. "
        },
        {
            "chapter": 24,
            "verse": 26,
            "name": "Genesis 24:26",
            "text": "Inclinavit se homo, et adoravit Dominum, "
        },
        {
            "chapter": 24,
            "verse": 27,
            "name": "Genesis 24:27",
            "text": "dicens : Benedictus Dominus Deus domini mei Abraham, qui non abstulit misericordiam et veritatem suam a domino meo, et recto itinere me perduxit in domum fratris domini mei.  "
        },
        {
            "chapter": 24,
            "verse": 28,
            "name": "Genesis 24:28",
            "text": " Cucurrit itaque puella, et nuntiavit in domum matris suæ omnia quæ audierat. "
        },
        {
            "chapter": 24,
            "verse": 29,
            "name": "Genesis 24:29",
            "text": "Habebat autem Rebecca fratrem nomine Laban, qui festinus egressus est ad hominem, ubi erat fons. "
        },
        {
            "chapter": 24,
            "verse": 30,
            "name": "Genesis 24:30",
            "text": "Cumque vidisset inaures et armillas in manibus sororis suæ, et audisset cuncta verba referentis : Hæc locutus est mihi homo : venit ad virum qui stabat juxta camelos, et prope fontem aquæ : "
        },
        {
            "chapter": 24,
            "verse": 31,
            "name": "Genesis 24:31",
            "text": "dixitque ad eum : Ingredere, benedicte Domini : cur foris stas ? præparavi domum, et locum camelis. "
        },
        {
            "chapter": 24,
            "verse": 32,
            "name": "Genesis 24:32",
            "text": "Et introduxit eum in hospitium : ac destravit camelos, deditque paleas et fœnum, et aquam ad lavandos pedes ejus, et virorum qui venerant cum eo. "
        },
        {
            "chapter": 24,
            "verse": 33,
            "name": "Genesis 24:33",
            "text": "Et appositus est in conspectu ejus panis. Qui ait : Non comedam, donec loquar sermones meos. Respondit ei : Loquere. "
        },
        {
            "chapter": 24,
            "verse": 34,
            "name": "Genesis 24:34",
            "text": "At ille : Servus, inquit, Abraham sum : "
        },
        {
            "chapter": 24,
            "verse": 35,
            "name": "Genesis 24:35",
            "text": "et Dominus benedixit domino meo valde, magnificatusque est : et dedit ei oves et boves, argentum et aurum, servos et ancillas, camelos et asinos. "
        },
        {
            "chapter": 24,
            "verse": 36,
            "name": "Genesis 24:36",
            "text": "Et peperit Sara uxor domini mei filium domino meo in senectute sua, deditque illi omnia quæ habuerat. "
        },
        {
            "chapter": 24,
            "verse": 37,
            "name": "Genesis 24:37",
            "text": "Et adjuravit me dominus meus, dicens : Non accipies uxorem filio meo de filiabus Chananæorum, in quorum terra habito : "
        },
        {
            "chapter": 24,
            "verse": 38,
            "name": "Genesis 24:38",
            "text": "sed ad domum patris mei perges, et de cognatione mea accipies uxorem filio meo. "
        },
        {
            "chapter": 24,
            "verse": 39,
            "name": "Genesis 24:39",
            "text": "Ego vero respondi domino meo : Quid si noluerit venire mecum mulier ? "
        },
        {
            "chapter": 24,
            "verse": 40,
            "name": "Genesis 24:40",
            "text": "Dominus, ait, in cujus conspectu ambulo, mittet angelum suum tecum, et diriget viam tuam : accipiesque uxorem filio meo de cognatione mea, et de domo patris mei. "
        },
        {
            "chapter": 24,
            "verse": 41,
            "name": "Genesis 24:41",
            "text": "Innocens eris a maledictione mea, cum veneris ad propinquos meos, et non dederint tibi. "
        },
        {
            "chapter": 24,
            "verse": 42,
            "name": "Genesis 24:42",
            "text": "Veni ergo hodie ad fontem aquæ, et dixi : Domine Deus domini mei Abraham, si direxisti viam meam, in qua nunc ambulo, "
        },
        {
            "chapter": 24,
            "verse": 43,
            "name": "Genesis 24:43",
            "text": "ecce sto juxta fontem aquæ, et virgo, quæ egredietur ad hauriendam aquam, audierit a me : Da mihi pauxillum aquæ ad bibendum ex hydria tua : "
        },
        {
            "chapter": 24,
            "verse": 44,
            "name": "Genesis 24:44",
            "text": "et dixerit mihi : Et tu bibe, et camelis tuis hauriam : ipsa est mulier, quam præparavit Dominus filio domini mei. "
        },
        {
            "chapter": 24,
            "verse": 45,
            "name": "Genesis 24:45",
            "text": "Dumque hæc tacitus mecum volverem, apparuit Rebecca veniens cum hydria, quam portabat in scapula : descenditque ad fontem, et hausit aquam. Et aio ad eam : Da mihi paululum bibere. "
        },
        {
            "chapter": 24,
            "verse": 46,
            "name": "Genesis 24:46",
            "text": "Quæ festinans deposuit hydriam de humero, et dixit mihi : Et tu bibe, et camelis tuis tribuam potum. Bibi, et adaquavit camelos. "
        },
        {
            "chapter": 24,
            "verse": 47,
            "name": "Genesis 24:47",
            "text": "Interrogavique eam, et dixi : Cujus es filia ? Quæ respondit : Filia Bathuelis sum, filii Nachor, quem peperit ei Melcha. Suspendi itaque inaures ad ornandam faciem ejus, et armillas posui in manibus ejus. "
        },
        {
            "chapter": 24,
            "verse": 48,
            "name": "Genesis 24:48",
            "text": "Pronusque adoravi Dominum, benedicens Domino Deo domini mei Abraham, qui perduxit me recto itinere, ut sumerem filiam fratris domini mei filio ejus. "
        },
        {
            "chapter": 24,
            "verse": 49,
            "name": "Genesis 24:49",
            "text": "Quam ob rem si facitis misericordiam et veritatem cum domino meo, indicate mihi : sin autem aliud placet, et hoc dicite mihi, ut vadam ad dextram, sive ad sinistram.  "
        },
        {
            "chapter": 24,
            "verse": 50,
            "name": "Genesis 24:50",
            "text": " Responderuntque Laban et Bathuel : A Domino egressus est sermo : non possumus extra placitum ejus quidquam aliud loqui tecum. "
        },
        {
            "chapter": 24,
            "verse": 51,
            "name": "Genesis 24:51",
            "text": "En Rebecca coram te est, tolle eam, et proficiscere, et sit uxor filii domini tui, sicut locutus est Dominus. "
        },
        {
            "chapter": 24,
            "verse": 52,
            "name": "Genesis 24:52",
            "text": "Quod cum audisset puer Abraham, procidens adoravit in terram Dominum. "
        },
        {
            "chapter": 24,
            "verse": 53,
            "name": "Genesis 24:53",
            "text": "Prolatisque vasis argenteis, et aureis, ac vestibus, dedit ea Rebeccæ pro munere : fratribus quoque ejus et matri dona obtulit. "
        },
        {
            "chapter": 24,
            "verse": 54,
            "name": "Genesis 24:54",
            "text": "Inito convivio, vescentes pariter et bibentes manserunt ibi. Surgens autem mane, locutus est puer : Dimitte me, ut vadam ad dominum meum. "
        },
        {
            "chapter": 24,
            "verse": 55,
            "name": "Genesis 24:55",
            "text": "Responderuntque fratres ejus et mater : Maneat puella saltem decem dies apud nos, et postea proficiscetur. "
        },
        {
            "chapter": 24,
            "verse": 56,
            "name": "Genesis 24:56",
            "text": "Nolite, ait, me retinere, quia Dominus direxit viam meam : dimittite me ut pergam ad dominum meum. "
        },
        {
            "chapter": 24,
            "verse": 57,
            "name": "Genesis 24:57",
            "text": "Et dixerunt : Vocemus puellam, et quæramus ipsius voluntatem. "
        },
        {
            "chapter": 24,
            "verse": 58,
            "name": "Genesis 24:58",
            "text": "Cumque vocata venisset, sciscitati sunt : Vis ire cum homine isto ? Quæ ait : Vadam. "
        },
        {
            "chapter": 24,
            "verse": 59,
            "name": "Genesis 24:59",
            "text": "Dimiserunt ergo eam, et nutricem illius, servumque Abraham, et comites ejus, "
        },
        {
            "chapter": 24,
            "verse": 60,
            "name": "Genesis 24:60",
            "text": "imprecantes prospera sorori suæ, atque dicentes : Soror nostra es, crescas in mille millia, et possideat semen tuum portas inimicorum suorum. "
        },
        {
            "chapter": 24,
            "verse": 61,
            "name": "Genesis 24:61",
            "text": "Igitur Rebecca et puellæ illius, ascensis camelis, secutæ sunt virum : qui festinus revertebatur ad dominum suum. "
        },
        {
            "chapter": 24,
            "verse": 62,
            "name": "Genesis 24:62",
            "text": "Eo autem tempore deambulabat Isaac per viam quæ ducit ad puteum, cujus nomen est Viventis et videntis : habitabat enim in terra australi : "
        },
        {
            "chapter": 24,
            "verse": 63,
            "name": "Genesis 24:63",
            "text": "et egressus fuerat ad meditandum in agro, inclinata jam die : cumque elevasset oculos, vidit camelos venientes procul. "
        },
        {
            "chapter": 24,
            "verse": 64,
            "name": "Genesis 24:64",
            "text": "Rebecca quoque, conspecto Isaac, descendit de camelo, "
        },
        {
            "chapter": 24,
            "verse": 65,
            "name": "Genesis 24:65",
            "text": "et ait ad puerum : Quis est ille homo qui venit per agrum in occursum nobis ? Dixitque ei : Ipse est dominus meus. At illa tollens cito pallium, operuit se. "
        },
        {
            "chapter": 24,
            "verse": 66,
            "name": "Genesis 24:66",
            "text": "Servus autem cuncta, quæ gesserat, narravit Isaac. "
        },
        {
            "chapter": 24,
            "verse": 67,
            "name": "Genesis 24:67",
            "text": "Qui introduxit eam in tabernaculum Saræ matris suæ, et accepit eam uxorem : et in tantum dilexit eam, ut dolorem, qui ex morte matris ejus acciderat, temperaret.   "
        }
    ]
}