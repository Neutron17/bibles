{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 43,
    "name": "Genesis 43",
    "verses": [
        {
            "chapter": 43,
            "verse": 1,
            "name": "Genesis 43:1",
            "text": "Interim fames omnem terram vehementer premebat. "
        },
        {
            "chapter": 43,
            "verse": 2,
            "name": "Genesis 43:2",
            "text": "Consumptisque cibis quos ex Ægypto detulerant, dixit Jacob ad filios suos : Revertimini, et emite nobis pauxillum escarum. "
        },
        {
            "chapter": 43,
            "verse": 3,
            "name": "Genesis 43:3",
            "text": "Respondit Judas : Denuntiavit nobis vir ille sub attestatione jurisjurandi, dicens : Non videbitis faciem meam, nisi fratrem vestrum minimum adduxeritis vobiscum. "
        },
        {
            "chapter": 43,
            "verse": 4,
            "name": "Genesis 43:4",
            "text": "Si ergo vis eum mittere nobiscum, pergemus pariter, et ememus tibi necessaria : "
        },
        {
            "chapter": 43,
            "verse": 5,
            "name": "Genesis 43:5",
            "text": "sin autem non vis, non ibimus : vir enim, ut sæpe diximus, denuntiavit nobis, dicens : Non videbitis faciem meam absque fratre vestro minimo. "
        },
        {
            "chapter": 43,
            "verse": 6,
            "name": "Genesis 43:6",
            "text": "Dixit eis Israël : In meam hoc fecistis miseriam, ut indicaretis ei et alium habere vos fratrem. "
        },
        {
            "chapter": 43,
            "verse": 7,
            "name": "Genesis 43:7",
            "text": "At illi responderunt : Interrogavit nos homo per ordinem nostram progeniem : si pater viveret : si haberemus fratrem : et nos respondimus ei consequenter juxta id quod fuerat sciscitatus : numquid scire poteramus quod dicturus esset : Adducite fratrem vestrum vobiscum ? "
        },
        {
            "chapter": 43,
            "verse": 8,
            "name": "Genesis 43:8",
            "text": "Judas quoque dixit patri suo : Mitte puerum mecum, ut proficiscamur, et possimus vivere : ne moriamur nos et parvuli nostri. "
        },
        {
            "chapter": 43,
            "verse": 9,
            "name": "Genesis 43:9",
            "text": "Ego suscipio puerum : de manu mea require illum : nisi reduxero, et reddidero eum tibi, ero peccati reus in te omni tempore. "
        },
        {
            "chapter": 43,
            "verse": 10,
            "name": "Genesis 43:10",
            "text": "Si non intercessisset dilatio, jam vice alter venissemus. "
        },
        {
            "chapter": 43,
            "verse": 11,
            "name": "Genesis 43:11",
            "text": "Igitur Israël pater eorum dixit ad eos : Si sic necesse est, facite quod vultis : sumite de optimis terræ fructibus in vasis vestris, et deferte viro munera, modicum resinæ, et mellis, et storacis, stactes, et terebinthi, et amygdalarum. "
        },
        {
            "chapter": 43,
            "verse": 12,
            "name": "Genesis 43:12",
            "text": "Pecuniam quoque duplicem ferte vobiscum : et illam, quam invenistis in sacculis, reportate, ne forte errore factum sit : "
        },
        {
            "chapter": 43,
            "verse": 13,
            "name": "Genesis 43:13",
            "text": "sed et fratrem vestrum tollite, et ite ad virum. "
        },
        {
            "chapter": 43,
            "verse": 14,
            "name": "Genesis 43:14",
            "text": "Deus autem meus omnipotens faciat vobis eum placabilem : et remittat vobiscum fratrem vestrum quem tenet, et hunc Benjamin : ego autem quasi orbatus absque liberis ero.  "
        },
        {
            "chapter": 43,
            "verse": 15,
            "name": "Genesis 43:15",
            "text": " Tulerunt ergo viri munera, et pecuniam duplicem, et Benjamin : descenderuntque in Ægyptum, et steterunt coram Joseph. "
        },
        {
            "chapter": 43,
            "verse": 16,
            "name": "Genesis 43:16",
            "text": "Quos cum ille vidisset et Benjamin simul, præcepit dispensatori domus suæ, dicens : Introduc viros domum, et occide victimas, et instrue convivium : quoniam mecum sunt comesturi meridie. "
        },
        {
            "chapter": 43,
            "verse": 17,
            "name": "Genesis 43:17",
            "text": "Fecit ille quod sibi fuerat imperatum, et introduxit viros domum. "
        },
        {
            "chapter": 43,
            "verse": 18,
            "name": "Genesis 43:18",
            "text": "Ibique exterriti, dixerunt mutuo : Propter pecuniam, quam retulimus prius in saccis nostris, introducti sumus : ut devolvat in nos calumniam, et violenter subjiciat servituti et nos, et asinos nostros. "
        },
        {
            "chapter": 43,
            "verse": 19,
            "name": "Genesis 43:19",
            "text": "Quam ob rem in ipsis foribus accedentes ad dispensatorem domus, "
        },
        {
            "chapter": 43,
            "verse": 20,
            "name": "Genesis 43:20",
            "text": "locuti sunt : Oramus, domine, ut audias nos. Jam ante descendimus ut emeremus escas : "
        },
        {
            "chapter": 43,
            "verse": 21,
            "name": "Genesis 43:21",
            "text": "quibus emptis, cum venissemus ad diversorium, aperuimus saccos nostros, et invenimus pecuniam in ore saccorum : quam nunc eodem pondere reportavimus. "
        },
        {
            "chapter": 43,
            "verse": 22,
            "name": "Genesis 43:22",
            "text": "Sed et aliud attulimus argentum, ut emamus quæ nobis necessaria sunt : non est in nostra conscientia quis posuerit eam in marsupiis nostris. "
        },
        {
            "chapter": 43,
            "verse": 23,
            "name": "Genesis 43:23",
            "text": "At ille respondit : Pax vobiscum, nolite timere : Deus vester, et Deus patris vestri, dedit vobis thesauros in saccis vestris : nam pecuniam, quam dedistis mihi, probatam ego habeo. Eduxitque ad eos Simeon. "
        },
        {
            "chapter": 43,
            "verse": 24,
            "name": "Genesis 43:24",
            "text": "Et introductis domum, attulit aquam, et laverunt pedes suos, deditque pabulum asinis eorum. "
        },
        {
            "chapter": 43,
            "verse": 25,
            "name": "Genesis 43:25",
            "text": "Illi vero parabant munera, donec ingrederetur Joseph meridie : audierant enim quod ibi comesturi essent panem. "
        },
        {
            "chapter": 43,
            "verse": 26,
            "name": "Genesis 43:26",
            "text": "Igitur ingressus est Joseph domum suam, obtuleruntque ei munera, tenentes in manibus suis : et adoraverunt proni in terram. "
        },
        {
            "chapter": 43,
            "verse": 27,
            "name": "Genesis 43:27",
            "text": "At ille, clementer resalutatis eis, interrogavit eos, dicens : Salvusne est pater vester senex, de quo dixeratis mihi ? adhuc vivit ? "
        },
        {
            "chapter": 43,
            "verse": 28,
            "name": "Genesis 43:28",
            "text": "Qui responderunt : Sospes est servus tuus pater noster, adhuc vivit. Et incurvati, adoraverunt eum. "
        },
        {
            "chapter": 43,
            "verse": 29,
            "name": "Genesis 43:29",
            "text": "Attollens autem Joseph oculos, vidit Benjamin fratrem suum uterinum, et ait : Iste est frater vester parvulus, de quo dixeratis mihi ? Et rursum : Deus, inquit, misereatur tui, fili mi. "
        },
        {
            "chapter": 43,
            "verse": 30,
            "name": "Genesis 43:30",
            "text": "Festinavitque, quia commota fuerant viscera ejus super fratre suo, et erumpebant lacrimæ : et introiens cubiculum flevit. "
        },
        {
            "chapter": 43,
            "verse": 31,
            "name": "Genesis 43:31",
            "text": "Rursumque lota facie egressus, continuit se, et ait : Ponite panes. "
        },
        {
            "chapter": 43,
            "verse": 32,
            "name": "Genesis 43:32",
            "text": "Quibus appositis, seorsum Joseph, et seorsum fratribus, Ægyptiis quoque qui vescebantur simul, seorsum (illicitum est enim Ægyptiis comedere cum Hebræis, et profanum putant hujuscemodi convivium) "
        },
        {
            "chapter": 43,
            "verse": 33,
            "name": "Genesis 43:33",
            "text": "sederunt coram eo, primogenitus juxta primogenita sua, et minimus juxta ætatem suam. Et mirabantur nimis, "
        },
        {
            "chapter": 43,
            "verse": 34,
            "name": "Genesis 43:34",
            "text": "sumptis partibus quas ab eo acceperant : majorque pars venit Benjamin, ita ut quinque partibus excederet. Biberuntque et inebriati sunt cum eo.   "
        }
    ]
}