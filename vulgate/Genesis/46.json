{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 46,
    "name": "Genesis 46",
    "verses": [
        {
            "chapter": 46,
            "verse": 1,
            "name": "Genesis 46:1",
            "text": "Profectusque Israël cum omnibus quæ habebat, venit ad Puteum juramenti : et mactatis ibi victimis Deo patris sui Isaac, "
        },
        {
            "chapter": 46,
            "verse": 2,
            "name": "Genesis 46:2",
            "text": "audivit eum per visionem noctis vocantem se, et dicentem sibi : Jacob, Jacob. Cui respondit : Ecce adsum. "
        },
        {
            "chapter": 46,
            "verse": 3,
            "name": "Genesis 46:3",
            "text": "Ait illi Deus : Ego sum fortissimus Deus patris tui : noli timere, descende in Ægyptum, quia in gentem magnam faciam te ibi. "
        },
        {
            "chapter": 46,
            "verse": 4,
            "name": "Genesis 46:4",
            "text": "Ego descendam tecum illuc, et ego inde adducam te revertentem : Joseph quoque ponet manus suas super oculos tuos. "
        },
        {
            "chapter": 46,
            "verse": 5,
            "name": "Genesis 46:5",
            "text": "Surrexit autem Jacob a Puteo juramenti : tuleruntque eum filii cum parvulis et uxoribus suis in plaustris quæ miserat Pharao ad portandum senem, "
        },
        {
            "chapter": 46,
            "verse": 6,
            "name": "Genesis 46:6",
            "text": "et omnia quæ possederat in terra Chanaan : venitque in Ægyptum cum omni semine suo, "
        },
        {
            "chapter": 46,
            "verse": 7,
            "name": "Genesis 46:7",
            "text": "filii ejus, et nepotes, filiæ, et cuncta simul progenies. "
        },
        {
            "chapter": 46,
            "verse": 8,
            "name": "Genesis 46:8",
            "text": "Hæc sunt autem nomina filiorum Israël, qui ingressi sunt in Ægyptum, ipse cum liberis suis. Primogenitus Ruben. "
        },
        {
            "chapter": 46,
            "verse": 9,
            "name": "Genesis 46:9",
            "text": "Filii Ruben : Henoch et Phallu et Hesron et Charmi. "
        },
        {
            "chapter": 46,
            "verse": 10,
            "name": "Genesis 46:10",
            "text": "Filii Simeon : Jamuel et Jamin et Ahod, et Jachin et Sohar, et Saul filius Chanaanitidis. "
        },
        {
            "chapter": 46,
            "verse": 11,
            "name": "Genesis 46:11",
            "text": "Filii Levi : Gerson et Caath et Merari. "
        },
        {
            "chapter": 46,
            "verse": 12,
            "name": "Genesis 46:12",
            "text": "Filii Juda : Her et Onan et Sela et Phares et Zara ; mortui sunt autem Her et Onan in terra Chanaan. Natique sunt filii Phares : Hesron et Hamul. "
        },
        {
            "chapter": 46,
            "verse": 13,
            "name": "Genesis 46:13",
            "text": "Filii Issachar : Thola et Phua et Job et Semron. "
        },
        {
            "chapter": 46,
            "verse": 14,
            "name": "Genesis 46:14",
            "text": "Filii Zabulon : Sared et Elon et Jahelel. "
        },
        {
            "chapter": 46,
            "verse": 15,
            "name": "Genesis 46:15",
            "text": "Hi filii Liæ quos genuit in Mesopotamia Syriæ cum Dina filia sua : omnes animæ filiorum ejus et filiarum, triginta tres. "
        },
        {
            "chapter": 46,
            "verse": 16,
            "name": "Genesis 46:16",
            "text": "Filii Gad : Sephion et Haggi et Suni et Esebon et Heri et Arodi et Areli. "
        },
        {
            "chapter": 46,
            "verse": 17,
            "name": "Genesis 46:17",
            "text": "Filii Aser : Jamne et Jesua et Jessui et Beria, Sara quoque soror eorum. Filii Beria : Heber et Melchiel. "
        },
        {
            "chapter": 46,
            "verse": 18,
            "name": "Genesis 46:18",
            "text": "Hi filii Zelphæ, quam dedit Laban Liæ filiæ suæ : et hos genuit Jacob sedecim animas. "
        },
        {
            "chapter": 46,
            "verse": 19,
            "name": "Genesis 46:19",
            "text": "Filii Rachel uxoris Jacob : Joseph et Benjamin. "
        },
        {
            "chapter": 46,
            "verse": 20,
            "name": "Genesis 46:20",
            "text": "Natique sunt Joseph filii in terra Ægypti, quos genuit ei Aseneth filia Putiphare sacerdotis Heliopoleos : Manasses et Ephraim. "
        },
        {
            "chapter": 46,
            "verse": 21,
            "name": "Genesis 46:21",
            "text": "Filii Benjamin : Bela et Bechor et Asbel et Gera et Naaman et Echi et Ros et Mophim et Ophim et Ared. "
        },
        {
            "chapter": 46,
            "verse": 22,
            "name": "Genesis 46:22",
            "text": "Hi filii Rachel quos genuit Jacob : omnes animæ, quatuordecim. "
        },
        {
            "chapter": 46,
            "verse": 23,
            "name": "Genesis 46:23",
            "text": "Filii Dan : Husim. "
        },
        {
            "chapter": 46,
            "verse": 24,
            "name": "Genesis 46:24",
            "text": "Filii Nephthali : Jasiel et Guni et Jeser et Sallem. "
        },
        {
            "chapter": 46,
            "verse": 25,
            "name": "Genesis 46:25",
            "text": "Hi filii Balæ, quam dedit Laban Racheli filiæ suæ : et hos genuit Jacob : omnes animæ, septem. "
        },
        {
            "chapter": 46,
            "verse": 26,
            "name": "Genesis 46:26",
            "text": "Cunctæ animæ, quæ ingressæ sunt cum Jacob in Ægyptum, et egressæ sunt de femore illius, absque uxoribus filiorum ejus, sexaginta sex. "
        },
        {
            "chapter": 46,
            "verse": 27,
            "name": "Genesis 46:27",
            "text": "Filii autem Joseph, qui nati sunt ei in terra Ægypti, animæ duæ. Omnes animæ domus Jacob, quæ ingressæ sunt in Ægyptum, fuere septuaginta.  "
        },
        {
            "chapter": 46,
            "verse": 28,
            "name": "Genesis 46:28",
            "text": " Misit autem Judam ante se ad Joseph, ut nuntiaret ei, et occurreret in Gessen. "
        },
        {
            "chapter": 46,
            "verse": 29,
            "name": "Genesis 46:29",
            "text": "Quo cum pervenisset, juncto Joseph curro suo, ascendit obviam patri suo ad eumdem locum : vidensque eum, irruit super collum ejus, et inter amplexus flevit. "
        },
        {
            "chapter": 46,
            "verse": 30,
            "name": "Genesis 46:30",
            "text": "Dixitque pater ad Joseph : Jam lætus moriar, quia vidi faciem tuam, et superstitem te relinquo. "
        },
        {
            "chapter": 46,
            "verse": 31,
            "name": "Genesis 46:31",
            "text": "At ille locutus est ad fratres suos, et ad omnem domum patris sui : Ascendam, et nuntiabo Pharaoni, dicamque ei : Fratres mei, et domus patris mei, qui erant in terra Chanaan, venerunt ad me : "
        },
        {
            "chapter": 46,
            "verse": 32,
            "name": "Genesis 46:32",
            "text": "et sunt viri pastores ovium, curamque habent alendorum gregum : pecora sua, et armenta, et omnia quæ habere potuerunt, adduxerunt secum. "
        },
        {
            "chapter": 46,
            "verse": 33,
            "name": "Genesis 46:33",
            "text": "Cumque vocaverit vos, et dixerit : Quod est opus vestrum ? "
        },
        {
            "chapter": 46,
            "verse": 34,
            "name": "Genesis 46:34",
            "text": "respondebitis : Viri pastores sumus servi tui, ab infantia nostra usque in præsens, et nos et patres nostri. Hæc autem dicetis, ut habitare possitis in terra Gessen : quia detestantur Ægyptii omnes pastores ovium.   "
        }
    ]
}