{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 4,
    "name": "Genesis 4",
    "verses": [
        {
            "chapter": 4,
            "verse": 1,
            "name": "Genesis 4:1",
            "text": "Adam vero cognovit uxorem suam Hevam, quæ concepit et peperit Cain, dicens : Possedi hominem per Deum. "
        },
        {
            "chapter": 4,
            "verse": 2,
            "name": "Genesis 4:2",
            "text": "Rursumque peperit fratrem ejus Abel. Fuit autem Abel pastor ovium, et Cain agricola. "
        },
        {
            "chapter": 4,
            "verse": 3,
            "name": "Genesis 4:3",
            "text": "Factum est autem post multos dies ut offerret Cain de fructibus terræ munera Domino. "
        },
        {
            "chapter": 4,
            "verse": 4,
            "name": "Genesis 4:4",
            "text": "Abel quoque obtulit de primogenitis gregis sui, et de adipibus eorum : et respexit Dominus ad Abel, et ad munera ejus. "
        },
        {
            "chapter": 4,
            "verse": 5,
            "name": "Genesis 4:5",
            "text": "Ad Cain vero, et ad munera illius non respexit : iratusque est Cain vehementer, et concidit vultus ejus. "
        },
        {
            "chapter": 4,
            "verse": 6,
            "name": "Genesis 4:6",
            "text": "Dixitque Dominus ad eum : Quare iratus es ? et cur concidit facies tua ? "
        },
        {
            "chapter": 4,
            "verse": 7,
            "name": "Genesis 4:7",
            "text": "nonne si bene egeris, recipies : sin autem male, statim in foribus peccatum aderit ? sed sub te erit appetitus ejus, et tu dominaberis illius. "
        },
        {
            "chapter": 4,
            "verse": 8,
            "name": "Genesis 4:8",
            "text": "Dixitque Cain ad Abel fratrem suum : Egrediamur foras. Cumque essent in agro, consurrexit Cain adversus fratrem suum Abel, et interfecit eum. "
        },
        {
            "chapter": 4,
            "verse": 9,
            "name": "Genesis 4:9",
            "text": "Et ait Dominus ad Cain : Ubi est Abel frater tuus ? Qui respondit : Nescio : num custos fratris mei sum ego ? "
        },
        {
            "chapter": 4,
            "verse": 10,
            "name": "Genesis 4:10",
            "text": "Dixitque ad eum : Quid fecisti ? vox sanguinis fratris tui clamat ad me de terra. "
        },
        {
            "chapter": 4,
            "verse": 11,
            "name": "Genesis 4:11",
            "text": "Nunc igitur maledictus eris super terram, quæ aperuit os suum, et suscepit sanguinem fratris tui de manu tua. "
        },
        {
            "chapter": 4,
            "verse": 12,
            "name": "Genesis 4:12",
            "text": "Cum operatus fueris eam, non dabit tibi fructus suos : vagus et profugus eris super terram. "
        },
        {
            "chapter": 4,
            "verse": 13,
            "name": "Genesis 4:13",
            "text": "Dixitque Cain ad Dominum : Major est iniquitas mea, quam ut veniam merear. "
        },
        {
            "chapter": 4,
            "verse": 14,
            "name": "Genesis 4:14",
            "text": "Ecce ejicis me hodie a facie terræ, et a facie tua abscondar, et ero vagus et profugus in terra : omnis igitur qui invenerit me, occidet me. "
        },
        {
            "chapter": 4,
            "verse": 15,
            "name": "Genesis 4:15",
            "text": "Dixitque ei Dominus : Nequaquam ita fiet : sed omnis qui occiderit Cain, septuplum punietur. Posuitque Dominus Cain signum, ut non interficeret eum omnis qui invenisset eum. "
        },
        {
            "chapter": 4,
            "verse": 16,
            "name": "Genesis 4:16",
            "text": "Egressusque Cain a facie Domini, habitavit profugus in terra ad orientalem plagam Eden.  "
        },
        {
            "chapter": 4,
            "verse": 17,
            "name": "Genesis 4:17",
            "text": " Cognovit autem Cain uxorem suam, quæ concepit, et peperit Henoch : et ædificavit civitatem, vocavitque nomen ejus ex nomine filii sui, Henoch. "
        },
        {
            "chapter": 4,
            "verse": 18,
            "name": "Genesis 4:18",
            "text": "Porro Henoch genuit Irad, et Irad genuit Maviaël, et Maviaël genuit Mathusaël, et Mathusaël genuit Lamech. "
        },
        {
            "chapter": 4,
            "verse": 19,
            "name": "Genesis 4:19",
            "text": "Qui accepit duas uxores, nomen uni Ada, et nomen alteri Sella. "
        },
        {
            "chapter": 4,
            "verse": 20,
            "name": "Genesis 4:20",
            "text": "Genuitque Ada Jabel, qui fuit pater habitantium in tentoriis, atque pastorum. "
        },
        {
            "chapter": 4,
            "verse": 21,
            "name": "Genesis 4:21",
            "text": "Et nomen fratris ejus Jubal : ipse fuit pater canentium cithara et organo. "
        },
        {
            "chapter": 4,
            "verse": 22,
            "name": "Genesis 4:22",
            "text": "Sella quoque genuit Tubalcain, qui fuit malleator et faber in cuncta opera æris et ferri. Soror vero Tubalcain, Noëma. "
        },
        {
            "chapter": 4,
            "verse": 23,
            "name": "Genesis 4:23",
            "text": "Dixitque Lamech uxoribus suis Adæ et Sellæ :   Audite vocem meam, uxores Lamech ;  auscultate sermonem meum :  quoniam occidi virum in vulnus meum,  et adolescentulum in livorem meum. "
        },
        {
            "chapter": 4,
            "verse": 24,
            "name": "Genesis 4:24",
            "text": " Septuplum ultio dabitur de Cain :  de Lamech vero septuagies septies.  "
        },
        {
            "chapter": 4,
            "verse": 25,
            "name": "Genesis 4:25",
            "text": " Cognovit quoque adhuc Adam uxorem suam : et peperit filium, vocavitque nomen ejus Seth, dicens : Posuit mihi Deus semen aliud pro Abel, quem occidit Cain. "
        },
        {
            "chapter": 4,
            "verse": 26,
            "name": "Genesis 4:26",
            "text": "Sed et Seth natus est filius, quem vocavit Enos : iste cœpit invocare nomen Domini.   "
        }
    ]
}