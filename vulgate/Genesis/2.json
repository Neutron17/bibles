{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 2,
    "name": "Genesis 2",
    "verses": [
        {
            "chapter": 2,
            "verse": 1,
            "name": "Genesis 2:1",
            "text": "Igitur perfecti sunt cæli et terra, et omnis ornatus eorum. "
        },
        {
            "chapter": 2,
            "verse": 2,
            "name": "Genesis 2:2",
            "text": "Complevitque Deus die septimo opus suum quod fecerat : et requievit die septimo ab universo opere quod patrarat. "
        },
        {
            "chapter": 2,
            "verse": 3,
            "name": "Genesis 2:3",
            "text": "Et benedixit diei septimo, et sanctificavit illum, quia in ipso cessaverat ab omni opere suo quod creavit Deus ut faceret.  "
        },
        {
            "chapter": 2,
            "verse": 4,
            "name": "Genesis 2:4",
            "text": " Istæ sunt generationes cæli et terræ, quando creata sunt, in die quo fecit Dominus Deus cælum et terram, "
        },
        {
            "chapter": 2,
            "verse": 5,
            "name": "Genesis 2:5",
            "text": "et omne virgultum agri antequam oriretur in terra, omnemque herbam regionis priusquam germinaret : non enim pluerat Dominus Deus super terram, et homo non erat qui operaretur terram : "
        },
        {
            "chapter": 2,
            "verse": 6,
            "name": "Genesis 2:6",
            "text": "sed fons ascendebat e terra, irrigans universam superficiem terræ. "
        },
        {
            "chapter": 2,
            "verse": 7,
            "name": "Genesis 2:7",
            "text": "Formavit igitur Dominus Deus hominem de limo terræ, et inspiravit in faciem ejus spiraculum vitæ, et factus est homo in animam viventem. "
        },
        {
            "chapter": 2,
            "verse": 8,
            "name": "Genesis 2:8",
            "text": "Plantaverat autem Dominus Deus paradisum voluptatis a principio, in quo posuit hominem quem formaverat. "
        },
        {
            "chapter": 2,
            "verse": 9,
            "name": "Genesis 2:9",
            "text": "Produxitque Dominus Deus de humo omne lignum pulchrum visu, et ad vescendum suave lignum etiam vitæ in medio paradisi, lignumque scientiæ boni et mali. "
        },
        {
            "chapter": 2,
            "verse": 10,
            "name": "Genesis 2:10",
            "text": "Et fluvius egrediebatur de loco voluptatis ad irrigandum paradisum, qui inde dividitur in quatuor capita. "
        },
        {
            "chapter": 2,
            "verse": 11,
            "name": "Genesis 2:11",
            "text": "Nomen uni Phison : ipse est qui circuit omnem terram Hevilath, ubi nascitur aurum : "
        },
        {
            "chapter": 2,
            "verse": 12,
            "name": "Genesis 2:12",
            "text": "et aurum terræ illius optimum est ; ibi invenitur bdellium, et lapis onychinus. "
        },
        {
            "chapter": 2,
            "verse": 13,
            "name": "Genesis 2:13",
            "text": "Et nomen fluvii secundi Gehon ; ipse est qui circumit omnem terram Æthiopiæ. "
        },
        {
            "chapter": 2,
            "verse": 14,
            "name": "Genesis 2:14",
            "text": "Nomen vero fluminis tertii, Tigris : ipse vadit contra Assyrios. Fluvius autem quartus, ipse est Euphrates. "
        },
        {
            "chapter": 2,
            "verse": 15,
            "name": "Genesis 2:15",
            "text": "Tulit ergo Dominus Deus hominem, et posuit eum in paradiso voluptatis, ut operaretur, et custodiret illum : "
        },
        {
            "chapter": 2,
            "verse": 16,
            "name": "Genesis 2:16",
            "text": "præcepitque ei, dicens : Ex omni ligno paradisi comede ; "
        },
        {
            "chapter": 2,
            "verse": 17,
            "name": "Genesis 2:17",
            "text": "de ligno autem scientiæ boni et mali ne comedas : in quocumque enim die comederis ex eo, morte morieris. "
        },
        {
            "chapter": 2,
            "verse": 18,
            "name": "Genesis 2:18",
            "text": "Dixit quoque Dominus Deus : Non est bonum esse hominem solum : faciamus ei adjutorium simile sibi. "
        },
        {
            "chapter": 2,
            "verse": 19,
            "name": "Genesis 2:19",
            "text": "Formatis igitur Dominus Deus de humo cunctis animantibus terræ, et universis volatilibus cæli, adduxit ea ad Adam, ut videret quid vocaret ea : omne enim quod vocavit Adam animæ viventis, ipsum est nomen ejus. "
        },
        {
            "chapter": 2,
            "verse": 20,
            "name": "Genesis 2:20",
            "text": "Appellavitque Adam nominibus suis cuncta animantia, et universa volatilia cæli, et omnes bestias terræ : Adæ vero non inveniebatur adjutor similis ejus. "
        },
        {
            "chapter": 2,
            "verse": 21,
            "name": "Genesis 2:21",
            "text": "Immisit ergo Dominus Deus soporem in Adam : cumque obdormisset, tulit unam de costis ejus, et replevit carnem pro ea. "
        },
        {
            "chapter": 2,
            "verse": 22,
            "name": "Genesis 2:22",
            "text": "Et ædificavit Dominus Deus costam, quam tulerat de Adam, in mulierem : et adduxit eam ad Adam. "
        },
        {
            "chapter": 2,
            "verse": 23,
            "name": "Genesis 2:23",
            "text": "Dixitque Adam : Hoc nunc os ex ossibus meis, et caro de carne mea : hæc vocabitur Virago, quoniam de viro sumpta est. "
        },
        {
            "chapter": 2,
            "verse": 24,
            "name": "Genesis 2:24",
            "text": "Quam ob rem relinquet homo patrem suum, et matrem, et adhærebit uxori suæ : et erunt duo in carne una. "
        },
        {
            "chapter": 2,
            "verse": 25,
            "name": "Genesis 2:25",
            "text": "Erat autem uterque nudus, Adam scilicet et uxor ejus : et non erubescebant.   "
        }
    ]
}