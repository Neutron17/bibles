{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 30,
    "name": "Genesis 30",
    "verses": [
        {
            "chapter": 30,
            "verse": 1,
            "name": "Genesis 30:1",
            "text": "Cernens autem Rachel quod infecunda esset, invidit sorori suæ, et ait marito suo : Da mihi liberos, alioquin moriar. "
        },
        {
            "chapter": 30,
            "verse": 2,
            "name": "Genesis 30:2",
            "text": "Cui iratus respondit Jacob : Num pro Deo ego sum, qui privavit te fructu ventris tui ? "
        },
        {
            "chapter": 30,
            "verse": 3,
            "name": "Genesis 30:3",
            "text": "At illa : Habeo, inquit, famulam Balam : ingredere ad illam, ut pariat super genua mea, et habeam ex illa filios. "
        },
        {
            "chapter": 30,
            "verse": 4,
            "name": "Genesis 30:4",
            "text": "Deditque illi Balam in conjugium : quæ, "
        },
        {
            "chapter": 30,
            "verse": 5,
            "name": "Genesis 30:5",
            "text": "ingresso ad se viro, concepit, et peperit filium. "
        },
        {
            "chapter": 30,
            "verse": 6,
            "name": "Genesis 30:6",
            "text": "Dixitque Rachel : Judicavit mihi Dominus, et exaudivit vocem meam, dans mihi filium, et idcirco appellavit nomen ejus Dan. "
        },
        {
            "chapter": 30,
            "verse": 7,
            "name": "Genesis 30:7",
            "text": "Rursumque Bala concipiens, peperit alterum, "
        },
        {
            "chapter": 30,
            "verse": 8,
            "name": "Genesis 30:8",
            "text": "pro quo ait Rachel : Comparavit me Deus cum sorore mea, et invalui : vocavitque eum Nephthali. "
        },
        {
            "chapter": 30,
            "verse": 9,
            "name": "Genesis 30:9",
            "text": "Sentiens Lia quod parere desiisset, Zelpham ancillam suam marito tradidit. "
        },
        {
            "chapter": 30,
            "verse": 10,
            "name": "Genesis 30:10",
            "text": "Qua post conceptum edente filium, "
        },
        {
            "chapter": 30,
            "verse": 11,
            "name": "Genesis 30:11",
            "text": "dixit : Feliciter, et idcirco vocavit nomen ejus Gad. "
        },
        {
            "chapter": 30,
            "verse": 12,
            "name": "Genesis 30:12",
            "text": "Peperit quoque Zelpha alterum. "
        },
        {
            "chapter": 30,
            "verse": 13,
            "name": "Genesis 30:13",
            "text": "Dixitque Lia : Hoc pro beatitudine mea : beatam quippe me dicent mulieres : propterea appellavit eum Aser. "
        },
        {
            "chapter": 30,
            "verse": 14,
            "name": "Genesis 30:14",
            "text": "Egressus autem Ruben tempore messis triticeæ in agrum, reperit mandragoras, quas matri Liæ detulit. Dixitque Rachel : Da mihi partem de mandragoris filii tui. "
        },
        {
            "chapter": 30,
            "verse": 15,
            "name": "Genesis 30:15",
            "text": "Illa respondit : Parumne tibi videtur quod præripueris maritum mihi, nisi etiam mandragoras filii mei tuleris ? Ait Rachel : Dormiat tecum hac nocte pro mandragoris filii tui. "
        },
        {
            "chapter": 30,
            "verse": 16,
            "name": "Genesis 30:16",
            "text": "Redeuntique ad vesperam Jacob de agro, egressa est in occursum ejus Lia, et Ad me, inquit, intrabis : quia mercede conduxi te pro mandragoris filii mei. Dormivitque cum ea nocte illa. "
        },
        {
            "chapter": 30,
            "verse": 17,
            "name": "Genesis 30:17",
            "text": "Et exaudivit Deus preces ejus, concepitque et peperit filium quintum, "
        },
        {
            "chapter": 30,
            "verse": 18,
            "name": "Genesis 30:18",
            "text": "et ait : Dedit Deus mercedem mihi, quia dedi ancillam meam viro meo : appellavitque nomen ejus Issachar. "
        },
        {
            "chapter": 30,
            "verse": 19,
            "name": "Genesis 30:19",
            "text": "Rursum Lia concipiens, peperit sextum filium, "
        },
        {
            "chapter": 30,
            "verse": 20,
            "name": "Genesis 30:20",
            "text": "et ait : Dotavit me Deus dote bona : etiam hac vice mecum erit maritus meus, eo quod genuerim ei sex filios : et idcirco appellavit nomen ejus Zabulon. "
        },
        {
            "chapter": 30,
            "verse": 21,
            "name": "Genesis 30:21",
            "text": "Post quem peperit filiam, nomine Dinam. "
        },
        {
            "chapter": 30,
            "verse": 22,
            "name": "Genesis 30:22",
            "text": "Recordatus quoque Dominus Rachelis, exaudivit eam, et aperuit vulvam ejus. "
        },
        {
            "chapter": 30,
            "verse": 23,
            "name": "Genesis 30:23",
            "text": "Quæ concepit, et peperit filium, dicens : Abstulit Deus opprobrium meum. "
        },
        {
            "chapter": 30,
            "verse": 24,
            "name": "Genesis 30:24",
            "text": "Et vocavit nomen ejus Joseph, dicens : Addat mihi Dominus filium alterum. "
        },
        {
            "chapter": 30,
            "verse": 25,
            "name": "Genesis 30:25",
            "text": "Nato autem Joseph, dixit Jacob socero suo : Dimitte me ut revertar in patriam, et ad terram meam. "
        },
        {
            "chapter": 30,
            "verse": 26,
            "name": "Genesis 30:26",
            "text": "Da mihi uxores, et liberos meos, pro quibus servivi tibi, ut abeam : tu nosti servitutem qua servivi tibi.  "
        },
        {
            "chapter": 30,
            "verse": 27,
            "name": "Genesis 30:27",
            "text": " Ait illi Laban : Inveniam gratiam in conspectu tuo, experimento didici, quia benedixerit mihi Deus propter te : "
        },
        {
            "chapter": 30,
            "verse": 28,
            "name": "Genesis 30:28",
            "text": "constitue mercedem tuam quam dem tibi. "
        },
        {
            "chapter": 30,
            "verse": 29,
            "name": "Genesis 30:29",
            "text": "At ille respondit : Tu nosti quomodo servierim tibi, et quanta in manibus meis fuerit possessio tua. "
        },
        {
            "chapter": 30,
            "verse": 30,
            "name": "Genesis 30:30",
            "text": "Modicum habuisti antequam venirem ad te, et nunc dives effectus es : benedixitque tibi Dominus ad introitum meum. Justum est igitur ut aliquando provideam etiam domui meæ. "
        },
        {
            "chapter": 30,
            "verse": 31,
            "name": "Genesis 30:31",
            "text": "Dixitque Laban : Quid tibi dabo ? At ille ait : Nihil volo : sed si feceris quod postulo, iterum pascam, et custodiam pecora tua. "
        },
        {
            "chapter": 30,
            "verse": 32,
            "name": "Genesis 30:32",
            "text": "Gyra omnes greges tuos, et separa cunctas oves varias, et sparso vellere ; quodcumque furvum, et maculosum, variumque fuerit, tam in ovibus quam in capris, erit merces mea. "
        },
        {
            "chapter": 30,
            "verse": 33,
            "name": "Genesis 30:33",
            "text": "Respondebitque mihi cras justitia mea, quando placiti tempus advenerit coram te : et omnia quæ non fuerint varia, et maculosa, et furva, tam in ovibus quam in capris, furti me arguent. "
        },
        {
            "chapter": 30,
            "verse": 34,
            "name": "Genesis 30:34",
            "text": "Dixitque Laban : Gratum habeo quod petis. "
        },
        {
            "chapter": 30,
            "verse": 35,
            "name": "Genesis 30:35",
            "text": "Et separavit in die illa capras, et oves, et hircos, et arietes varios, atque maculosos : cunctum autem gregem unicolorem, id est albi et nigri velleris, tradidit in manu filiorum suorum. "
        },
        {
            "chapter": 30,
            "verse": 36,
            "name": "Genesis 30:36",
            "text": "Et posuit spatium itineris trium dierum inter se et generum, qui pascebat reliquos greges ejus. "
        },
        {
            "chapter": 30,
            "verse": 37,
            "name": "Genesis 30:37",
            "text": "Tollens ergo Jacob virgas populeas virides, et amygdalinas, et ex platanis, ex parte decorticavit eas : detractisque corticibus, in his, quæ spoliata fuerant, candor apparuit : illa vero quæ integra fuerant, viridia permanserunt : atque in hunc modum color effectus est varius. "
        },
        {
            "chapter": 30,
            "verse": 38,
            "name": "Genesis 30:38",
            "text": "Posuitque eas in canalibus, ubi effundebatur aqua : ut cum venissent greges ad bibendum, ante oculos haberent virgas, et in aspectu earum conciperent. "
        },
        {
            "chapter": 30,
            "verse": 39,
            "name": "Genesis 30:39",
            "text": "Factumque est ut in ipso calore coitus, oves intuerentur virgas, et parerent maculosa, et varia, et diverso colore respersa. "
        },
        {
            "chapter": 30,
            "verse": 40,
            "name": "Genesis 30:40",
            "text": "Divisitque gregem Jacob, et posuit virgas in canalibus ante oculos arietum : erant autem alba et nigra quæque, Laban ; cetera vero, Jacob, separatis inter se gregibus. "
        },
        {
            "chapter": 30,
            "verse": 41,
            "name": "Genesis 30:41",
            "text": "Igitur quando primo tempore ascendebantur oves, ponebat Jacob virgas in canalibus aquarum ante oculos arietum et ovium, ut in earum contemplatione conciperent : "
        },
        {
            "chapter": 30,
            "verse": 42,
            "name": "Genesis 30:42",
            "text": "quando vero serotina admissura erat, et conceptus extremus, non ponebat eas. Factaque sunt ea quæ erant serotina, Laban : et quæ primi temporis, Jacob. "
        },
        {
            "chapter": 30,
            "verse": 43,
            "name": "Genesis 30:43",
            "text": "Ditatusque est homo ultra modum, et habuit greges multos, ancillas et servos, camelos et asinos.   "
        }
    ]
}