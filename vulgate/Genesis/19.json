{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 19,
    "name": "Genesis 19",
    "verses": [
        {
            "chapter": 19,
            "verse": 1,
            "name": "Genesis 19:1",
            "text": "Veneruntque duo angeli Sodomam vespere, et sedente Lot in foribus civitatis. Qui cum vidisset eos, surrexit, et ivit obviam eis : adoravitque pronus in terram, "
        },
        {
            "chapter": 19,
            "verse": 2,
            "name": "Genesis 19:2",
            "text": "et dixit : Obsecro, domini, declinate in domum pueri vestri, et manete ibi : lavate pedes vestros, et mane proficiscemini in viam vestram. Qui dixerunt : Minime, sed in platea manebimus. "
        },
        {
            "chapter": 19,
            "verse": 3,
            "name": "Genesis 19:3",
            "text": "Compulit illos oppido ut diverterent ad eum : ingressisque domum illius fecit convivium, et coxit azyma, et comederunt. "
        },
        {
            "chapter": 19,
            "verse": 4,
            "name": "Genesis 19:4",
            "text": "Prius autem quam irent cubitum, viri civitatis vallaverunt domum a puero usque ad senem, omnis populus simul. "
        },
        {
            "chapter": 19,
            "verse": 5,
            "name": "Genesis 19:5",
            "text": "Vocaveruntque Lot, et dixerunt ei : Ubi sunt viri qui introierunt ad te nocte ? educ illos huc, ut cognoscamus eos. "
        },
        {
            "chapter": 19,
            "verse": 6,
            "name": "Genesis 19:6",
            "text": "Egressus ad eos Lot, post tergum occludens ostium, ait : "
        },
        {
            "chapter": 19,
            "verse": 7,
            "name": "Genesis 19:7",
            "text": "Nolite, quæso, fratres mei, nolite malum hoc facere. "
        },
        {
            "chapter": 19,
            "verse": 8,
            "name": "Genesis 19:8",
            "text": "Habeo duas filias, quæ necdum cognoverunt virum : educam eas ad vos, et abutimini eis sicut vobis placuerit, dummodo viris istis nihil mali faciatis, quia ingressi sunt sub umbra culminis mei. "
        },
        {
            "chapter": 19,
            "verse": 9,
            "name": "Genesis 19:9",
            "text": "At illi dixerunt : Recede illuc. Et rursus : Ingressus es, inquiunt, ut advena ; numquid ut judices ? te ergo ipsum magis quam hos affligemus. Vimque faciebant Lot vehementissime : jamque prope erat ut effringerent fores. "
        },
        {
            "chapter": 19,
            "verse": 10,
            "name": "Genesis 19:10",
            "text": "Et ecce miserunt manum viri, et introduxerunt ad se Lot, clauseruntque ostium : "
        },
        {
            "chapter": 19,
            "verse": 11,
            "name": "Genesis 19:11",
            "text": "et eos, qui foris erant, percusserunt cæcitate a minimo usque ad maximum, ita ut ostium invenire non possent. "
        },
        {
            "chapter": 19,
            "verse": 12,
            "name": "Genesis 19:12",
            "text": "Dixerunt autem ad Lot : Habes hic quempiam tuorum ? generum, aut filios, aut filias, omnes, qui tui sunt, educ de urbe hac : "
        },
        {
            "chapter": 19,
            "verse": 13,
            "name": "Genesis 19:13",
            "text": "delebimus enim locum istum, eo quod increverit clamor eorum coram Domino, qui misit nos ut perdamus illos. "
        },
        {
            "chapter": 19,
            "verse": 14,
            "name": "Genesis 19:14",
            "text": "Egressus itaque Lot, locutus est ad generos suos qui accepturi erant filias ejus, et dixit : Surgite, egredimini de loco isto : quia delebit Dominus civitatem hanc. Et visus est eis quasi ludens loqui.  "
        },
        {
            "chapter": 19,
            "verse": 15,
            "name": "Genesis 19:15",
            "text": " Cumque esset mane, cogebant eum angeli, dicentes : Surge, tolle uxorem tuam, et duas filias quas habes : ne et tu pariter pereas in scelere civitatis. "
        },
        {
            "chapter": 19,
            "verse": 16,
            "name": "Genesis 19:16",
            "text": "Dissimulante illo, apprehenderunt manum ejus, et manum uxoris, ac duarum filiarum ejus, eo quod parceret Dominus illi. "
        },
        {
            "chapter": 19,
            "verse": 17,
            "name": "Genesis 19:17",
            "text": "Eduxeruntque eum, et posuerunt extra civitatem : ibique locuti sunt ad eum, dicentes : Salva animam tuam : noli respicere post tergum, nec stes in omni circa regione : sed in monte salvum te fac, ne et tu simul pereas. "
        },
        {
            "chapter": 19,
            "verse": 18,
            "name": "Genesis 19:18",
            "text": "Dixitque Lot ad eos : Quæso, domine mi, "
        },
        {
            "chapter": 19,
            "verse": 19,
            "name": "Genesis 19:19",
            "text": "quia invenit servus tuus gratiam coram te, et magnificasti misericordiam tuam quam fecisti mecum, ut salvares animam meam, nec possum in monte salvari, ne forte apprehendat me malum, et moriar : "
        },
        {
            "chapter": 19,
            "verse": 20,
            "name": "Genesis 19:20",
            "text": "est civitas hæc juxta, ad quam possum fugere, parva, et salvabor in ea : numquid non modica est, et vivet anima mea ? "
        },
        {
            "chapter": 19,
            "verse": 21,
            "name": "Genesis 19:21",
            "text": "Dixitque ad eum : Ecce etiam in hoc suscepi preces tuas, ut non subvertam urbem pro qua locutus es. "
        },
        {
            "chapter": 19,
            "verse": 22,
            "name": "Genesis 19:22",
            "text": "Festina, et salvare ibi : quia non potero facere quidquam donec ingrediaris illuc. Idcirco vocatum est nomen urbis illius Segor. "
        },
        {
            "chapter": 19,
            "verse": 23,
            "name": "Genesis 19:23",
            "text": "Sol egressus est super terram, et Lot ingressus est Segor. "
        },
        {
            "chapter": 19,
            "verse": 24,
            "name": "Genesis 19:24",
            "text": "Igitur Dominus pluit super Sodomam et Gomorrham sulphur et ignem a Domino de cælo : "
        },
        {
            "chapter": 19,
            "verse": 25,
            "name": "Genesis 19:25",
            "text": "et subvertit civitates has, et omnem circa regionem, universos habitatores urbium, et cuncta terræ virentia. "
        },
        {
            "chapter": 19,
            "verse": 26,
            "name": "Genesis 19:26",
            "text": "Respiciensque uxor ejus post se, versa est in statuam salis. "
        },
        {
            "chapter": 19,
            "verse": 27,
            "name": "Genesis 19:27",
            "text": "Abraham autem consurgens mane, ubi steterat prius cum Domino, "
        },
        {
            "chapter": 19,
            "verse": 28,
            "name": "Genesis 19:28",
            "text": "intuitus est Sodomam et Gomorrham, et universam terram regionis illius : viditque ascendentem favillam de terra quasi fornacis fumum. "
        },
        {
            "chapter": 19,
            "verse": 29,
            "name": "Genesis 19:29",
            "text": "Cum enim subverteret Deus civitates regionis illius, recordatus Abrahæ, liberavit Lot de subversione urbium in quibus habitaverat.  "
        },
        {
            "chapter": 19,
            "verse": 30,
            "name": "Genesis 19:30",
            "text": " Ascenditque Lot de Segor, et mansit in monte, duæ quoque filiæ ejus cum eo (timuerat enim manere in Segor) et mansit in spelunca ipse, et duæ filiæ ejus cum eo. "
        },
        {
            "chapter": 19,
            "verse": 31,
            "name": "Genesis 19:31",
            "text": "Dixitque major ad minorem : Pater noster senex est, et nullus virorum remansit in terra, qui possit ingredi ad nos juxta morem universæ terræ. "
        },
        {
            "chapter": 19,
            "verse": 32,
            "name": "Genesis 19:32",
            "text": "Veni, inebriemus eum vino, dormiamusque cum eo, ut servare possimus ex patre nostro semen. "
        },
        {
            "chapter": 19,
            "verse": 33,
            "name": "Genesis 19:33",
            "text": "Dederunt itaque patri suo bibere vinum nocte illa. Et ingressa est major, dormivitque cum patre ; at ille non sensit, nec quando accubuit filia, nec quando surrexit. "
        },
        {
            "chapter": 19,
            "verse": 34,
            "name": "Genesis 19:34",
            "text": "Altera quoque die dixit major ad minorem : Ecce dormivi heri cum patre meo, demus ei bibere vinum etiam hac nocte, et dormies cum eo, ut salvemus semen de patre nostro. "
        },
        {
            "chapter": 19,
            "verse": 35,
            "name": "Genesis 19:35",
            "text": "Dederunt etiam et illa nocte patri suo bibere vinum, ingressaque minor filia, dormivit cum eo : et ne tunc quidem sensit quando concubuerit, vel quando illa surrexerit. "
        },
        {
            "chapter": 19,
            "verse": 36,
            "name": "Genesis 19:36",
            "text": "Conceperunt ergo duæ filiæ Lot de patre suo. "
        },
        {
            "chapter": 19,
            "verse": 37,
            "name": "Genesis 19:37",
            "text": "Peperitque major filium, et vocavit nomen ejus Moab : ipse est pater Moabitarum usque in præsentem diem. "
        },
        {
            "chapter": 19,
            "verse": 38,
            "name": "Genesis 19:38",
            "text": "Minor quoque peperit filium, et vocavit nomen ejus Ammon, id est, Filius populi mei : ipse est pater Ammonitarum usque hodie.   "
        }
    ]
}