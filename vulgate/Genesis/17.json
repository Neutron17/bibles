{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 17,
    "name": "Genesis 17",
    "verses": [
        {
            "chapter": 17,
            "verse": 1,
            "name": "Genesis 17:1",
            "text": "Postquam vero nonaginta et novem annorum esse cœperat, apparuit ei Dominus, dixitque ad eum : Ego Deus omnipotens : ambula coram me, et esto perfectus. "
        },
        {
            "chapter": 17,
            "verse": 2,
            "name": "Genesis 17:2",
            "text": "Ponamque fœdus meum inter me et te, et multiplicabo te vehementer nimis. "
        },
        {
            "chapter": 17,
            "verse": 3,
            "name": "Genesis 17:3",
            "text": "Cecidit Abram pronus in faciem. "
        },
        {
            "chapter": 17,
            "verse": 4,
            "name": "Genesis 17:4",
            "text": "Dixitque ei Deus : Ego sum, et pactum meum tecum, erisque pater multarum gentium. "
        },
        {
            "chapter": 17,
            "verse": 5,
            "name": "Genesis 17:5",
            "text": "Nec ultra vocabitur nomen tuum Abram, sed appellaberis Abraham : quia patrem multarum gentium constitui te. "
        },
        {
            "chapter": 17,
            "verse": 6,
            "name": "Genesis 17:6",
            "text": "Faciamque te crescere vehementissime, et ponam te in gentibus, regesque ex te egredientur. "
        },
        {
            "chapter": 17,
            "verse": 7,
            "name": "Genesis 17:7",
            "text": "Et statuam pactum meum inter me et te, et inter semen tuum post te in generationibus suis, fœdere sempiterno : ut sim Deus tuus, et seminis tui post te. "
        },
        {
            "chapter": 17,
            "verse": 8,
            "name": "Genesis 17:8",
            "text": "Daboque tibi et semini tuo terram peregrinationis tuæ, omnem terram Chanaan in possessionem æternam, eroque Deus eorum.  "
        },
        {
            "chapter": 17,
            "verse": 9,
            "name": "Genesis 17:9",
            "text": " Dixit iterum Deus ad Abraham : Et tu ergo custodies pactum meum, et semen tuum post te in generationibus suis. "
        },
        {
            "chapter": 17,
            "verse": 10,
            "name": "Genesis 17:10",
            "text": "Hoc est pactum meum quod observabitis inter me et vos, et semen tuum post te : circumcidetur ex vobis omne masculinum : "
        },
        {
            "chapter": 17,
            "verse": 11,
            "name": "Genesis 17:11",
            "text": "et circumcidetis carnem præputii vestri, ut sit in signum fœderis inter me et vos. "
        },
        {
            "chapter": 17,
            "verse": 12,
            "name": "Genesis 17:12",
            "text": "Infans octo dierum circumcidetur in vobis, omne masculinum in generationibus vestris : tam vernaculus, quam emptitius circumcidetur, et quicumque non fuerit de stirpe vestra : "
        },
        {
            "chapter": 17,
            "verse": 13,
            "name": "Genesis 17:13",
            "text": "eritque pactum meum in carne vestra in fœdus æternum. "
        },
        {
            "chapter": 17,
            "verse": 14,
            "name": "Genesis 17:14",
            "text": "Masculus, cujus præputii caro circumcisa non fuerit, delebitur anima illa de populo suo : quia pactum meum irritum fecit.  "
        },
        {
            "chapter": 17,
            "verse": 15,
            "name": "Genesis 17:15",
            "text": " Dixit quoque Deus ad Abraham : Sarai uxorem tuam non vocabis Sarai, sed Saram. "
        },
        {
            "chapter": 17,
            "verse": 16,
            "name": "Genesis 17:16",
            "text": "Et benedicam ei, et ex illa dabo tibi filium cui benedicturus sum : eritque in nationes, et reges populorum orientur ex eo. "
        },
        {
            "chapter": 17,
            "verse": 17,
            "name": "Genesis 17:17",
            "text": "Cecidit Abraham in faciem suam, et risit, dicens in corde suo : Putasne centenario nascetur filius ? et Sara nonagenaria pariet ? "
        },
        {
            "chapter": 17,
            "verse": 18,
            "name": "Genesis 17:18",
            "text": "Dixitque ad Deum : Utinam Ismaël vivat coram te. "
        },
        {
            "chapter": 17,
            "verse": 19,
            "name": "Genesis 17:19",
            "text": "Et ait Deus ad Abraham : Sara uxor tua pariet tibi filium, vocabisque nomen ejus Isaac, et constituam pactum meum illi in fœdus sempiternum, et semini ejus post eum. "
        },
        {
            "chapter": 17,
            "verse": 20,
            "name": "Genesis 17:20",
            "text": "Super Ismaël quoque exaudivi te : ecce, benedicam ei, et augebo, et multiplicabo eum valde : duodecim duces generabit, et faciam illum in gentem magnam. "
        },
        {
            "chapter": 17,
            "verse": 21,
            "name": "Genesis 17:21",
            "text": "Pactum vero meum statuam ad Isaac, quem pariet tibi Sara tempore isto in anno altero. "
        },
        {
            "chapter": 17,
            "verse": 22,
            "name": "Genesis 17:22",
            "text": "Cumque finitus esset sermo loquentis cum eo, ascendit Deus ab Abraham.  "
        },
        {
            "chapter": 17,
            "verse": 23,
            "name": "Genesis 17:23",
            "text": " Tulit autem Abraham Ismaël filium suum, et omnes vernaculos domus suæ, universosque quos emerat, cunctos mares ex omnibus viris domus suæ : et circumcidit carnem præputii eorum statim in ipsa die, sicut præceperat ei Deus. "
        },
        {
            "chapter": 17,
            "verse": 24,
            "name": "Genesis 17:24",
            "text": "Abraham nonaginta et novem erat annorum quando circumcidit carnem præputii sui. "
        },
        {
            "chapter": 17,
            "verse": 25,
            "name": "Genesis 17:25",
            "text": "Et Ismaël filius tredecim annos impleverat tempore circumcisionis suæ. "
        },
        {
            "chapter": 17,
            "verse": 26,
            "name": "Genesis 17:26",
            "text": "Eadem die circumcisus est Abraham et Ismaël filius ejus : "
        },
        {
            "chapter": 17,
            "verse": 27,
            "name": "Genesis 17:27",
            "text": "et omnes viri domus illius, tam vernaculi, quam emptitii et alienigenæ pariter circumcisi sunt.   "
        }
    ]
}