{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 18,
    "name": "Genesis 18",
    "verses": [
        {
            "chapter": 18,
            "verse": 1,
            "name": "Genesis 18:1",
            "text": "Apparuit autem ei Dominus in convalle Mambre sedenti in ostio tabernaculi sui in ipso fervore diei. "
        },
        {
            "chapter": 18,
            "verse": 2,
            "name": "Genesis 18:2",
            "text": "Cumque elevasset oculos, apparuerunt ei tres viri stantes prope eum : quos cum vidisset, cucurrit in occursum eorum de ostio tabernaculi, et adoravit in terram. "
        },
        {
            "chapter": 18,
            "verse": 3,
            "name": "Genesis 18:3",
            "text": "Et dixit : Domine, si inveni gratiam in oculis tuis, ne transeas servum tuum : "
        },
        {
            "chapter": 18,
            "verse": 4,
            "name": "Genesis 18:4",
            "text": "sed afferam pauxillum aquæ, et lavate pedes vestros, et requiescite sub arbore. "
        },
        {
            "chapter": 18,
            "verse": 5,
            "name": "Genesis 18:5",
            "text": "Ponamque buccellam panis, et confortate cor vestrum : postea transibitis : idcirco enim declinastis ad servum vestrum. Qui dixerunt : Fac ut locutus es. "
        },
        {
            "chapter": 18,
            "verse": 6,
            "name": "Genesis 18:6",
            "text": "Festinavit Abraham in tabernaculum ad Saram, dixitque ei : Accelera, tria sata similæ commisce, et fac subcinericios panes. "
        },
        {
            "chapter": 18,
            "verse": 7,
            "name": "Genesis 18:7",
            "text": "Ipse vero ad armentum cucurrit, et tulit inde vitulum tenerrimum et optimum, deditque puero : qui festinavit et coxit illum. "
        },
        {
            "chapter": 18,
            "verse": 8,
            "name": "Genesis 18:8",
            "text": "Tulit quoque butyrum et lac, et vitulum quem coxerat, et posuit coram eis : ipse vero stabat juxta eos sub arbore.  "
        },
        {
            "chapter": 18,
            "verse": 9,
            "name": "Genesis 18:9",
            "text": " Cumque comedissent, dixerunt ad eum : Ubi est Sara uxor tua ? Ille respondit : Ecce in tabernaculo est. "
        },
        {
            "chapter": 18,
            "verse": 10,
            "name": "Genesis 18:10",
            "text": "Cui dixit : Revertens veniam ad te tempore isto, vita comite, et habebit filium Sara uxor tua. Quo audito, Sara risit post ostium tabernaculi. "
        },
        {
            "chapter": 18,
            "verse": 11,
            "name": "Genesis 18:11",
            "text": "Erant autem ambo senes, provectæque ætatis, et desierant Saræ fieri muliebria. "
        },
        {
            "chapter": 18,
            "verse": 12,
            "name": "Genesis 18:12",
            "text": "Quæ risit occulte dicens : Postquam consenui, et dominus meus vetulus est, voluptati operam dabo ? "
        },
        {
            "chapter": 18,
            "verse": 13,
            "name": "Genesis 18:13",
            "text": "Dixit autem Dominus ad Abraham : Quare risit Sara, dicens : Num vere paritura sum anus ? "
        },
        {
            "chapter": 18,
            "verse": 14,
            "name": "Genesis 18:14",
            "text": "Numquid Deo quidquam est difficile ? juxta condictum revertar ad te hoc eodem tempore, vita comite, et habebit Sara filium. "
        },
        {
            "chapter": 18,
            "verse": 15,
            "name": "Genesis 18:15",
            "text": "Negavit Sara, dicens : Non risi, timore perterrita. Dominus autem : Non est, inquit, ita : sed risisti.  "
        },
        {
            "chapter": 18,
            "verse": 16,
            "name": "Genesis 18:16",
            "text": " Cum ergo surrexissent inde viri, direxerunt oculos contra Sodomam : et Abraham simul gradiebatur, deducens eos. "
        },
        {
            "chapter": 18,
            "verse": 17,
            "name": "Genesis 18:17",
            "text": "Dixitque Dominus : Num celare potero Abraham quæ gesturus sum : "
        },
        {
            "chapter": 18,
            "verse": 18,
            "name": "Genesis 18:18",
            "text": "cum futurus sit in gentem magnam, ac robustissimam, et benedicendæ sint in illo omnes nationes terræ ? "
        },
        {
            "chapter": 18,
            "verse": 19,
            "name": "Genesis 18:19",
            "text": "Scio enim quod præcepturus sit filiis suis, et domui suæ post se ut custodiant viam Domini, et faciant judicium et justitiam : ut adducat Dominus propter Abraham omnia quæ locutus est ad eum. "
        },
        {
            "chapter": 18,
            "verse": 20,
            "name": "Genesis 18:20",
            "text": "Dixit itaque Dominus : Clamor Sodomorum et Gomorrhæ multiplicatus est, et peccatum eorum aggravatum est nimis. "
        },
        {
            "chapter": 18,
            "verse": 21,
            "name": "Genesis 18:21",
            "text": "Descendam, et videbo utrum clamorem qui venit ad me, opere compleverint ; an non est ita, ut sciam. "
        },
        {
            "chapter": 18,
            "verse": 22,
            "name": "Genesis 18:22",
            "text": "Converteruntque se inde, et abierunt Sodomam : Abraham vero adhuc stabat coram Domino. "
        },
        {
            "chapter": 18,
            "verse": 23,
            "name": "Genesis 18:23",
            "text": "Et appropinquans ait : Numquid perdes justum cum impio ? "
        },
        {
            "chapter": 18,
            "verse": 24,
            "name": "Genesis 18:24",
            "text": "si fuerint quinquaginta justi in civitate, peribunt simul ? et non parces loco illi propter quinquaginta justos, si fuerint in eo ? "
        },
        {
            "chapter": 18,
            "verse": 25,
            "name": "Genesis 18:25",
            "text": "Absit a te ut rem hanc facias, et occidas justum cum impio, fiatque justus sicut impius, non est hoc tuum : qui judicas omnem terram, nequaquam facies judicium hoc. "
        },
        {
            "chapter": 18,
            "verse": 26,
            "name": "Genesis 18:26",
            "text": "Dixitque Dominus ad eum : Si invenero Sodomis quinquaginta justos in medio civitatis, dimittam omni loco propter eos. "
        },
        {
            "chapter": 18,
            "verse": 27,
            "name": "Genesis 18:27",
            "text": "Respondensque Abraham, ait : Quia semel cœpi, loquar ad Dominum meum, cum sim pulvis et cinis. "
        },
        {
            "chapter": 18,
            "verse": 28,
            "name": "Genesis 18:28",
            "text": "Quid si minus quinquaginta justis quinque fuerint ? delebis, propter quadraginta quinque, universam urbem ? Et ait : Non delebo, si invenero ibi quadraginta quinque. "
        },
        {
            "chapter": 18,
            "verse": 29,
            "name": "Genesis 18:29",
            "text": "Rursumque locutus est ad eum : Sin autem quadraginta ibi inventi fuerint, quid facies ? Ait : Non percutiam propter quadraginta. "
        },
        {
            "chapter": 18,
            "verse": 30,
            "name": "Genesis 18:30",
            "text": "Ne quæso, inquit, indigneris, Domine, si loquar : quid si ibi inventi fuerint triginta ? Respondit : Non faciam, si invenero ibi triginta. "
        },
        {
            "chapter": 18,
            "verse": 31,
            "name": "Genesis 18:31",
            "text": "Quia semel, ait, cœpi loquar ad Dominum meum : quid si ibi inventi fuerint viginti ? Ait : Non interficiam propter viginti. "
        },
        {
            "chapter": 18,
            "verse": 32,
            "name": "Genesis 18:32",
            "text": "Obsecro, inquit, ne irascaris, Domine, si loquar adhuc semel : quid si inventi fuerint ibi decem ? Et dixit : Non delebo propter decem. "
        },
        {
            "chapter": 18,
            "verse": 33,
            "name": "Genesis 18:33",
            "text": "Abiitque Dominus, postquam cessavit loqui ad Abraham : et ille reversus est in locum suum.   "
        }
    ]
}