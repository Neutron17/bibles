{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 28,
    "name": "Genesis 28",
    "verses": [
        {
            "chapter": 28,
            "verse": 1,
            "name": "Genesis 28:1",
            "text": "Vocavit itaque Isaac Jacob, et benedixit eum, præcepitque ei dicens : Noli accipere conjugem de genere Chanaan : "
        },
        {
            "chapter": 28,
            "verse": 2,
            "name": "Genesis 28:2",
            "text": "sed vade, et proficiscere in Mesopotamiam Syriæ, ad domum Bathuel patris matris tuæ, et accipe tibi inde uxorem de filiabus Laban avunculi tui. "
        },
        {
            "chapter": 28,
            "verse": 3,
            "name": "Genesis 28:3",
            "text": "Deus autem omnipotens benedicat tibi, et crescere te faciat, atque multiplicet, ut sis in turbas populorum. "
        },
        {
            "chapter": 28,
            "verse": 4,
            "name": "Genesis 28:4",
            "text": "Et det tibi benedictiones Abrahæ, et semini tuo post te : ut possideas terram peregrinationis tuæ, quam pollicitus est avo tuo. "
        },
        {
            "chapter": 28,
            "verse": 5,
            "name": "Genesis 28:5",
            "text": "Cumque dimisisset eum Isaac, profectus venit in Mesopotamiam Syriæ ad Laban filium Bathuel Syri, fratrem Rebeccæ matris suæ. "
        },
        {
            "chapter": 28,
            "verse": 6,
            "name": "Genesis 28:6",
            "text": "Videns autem Esau quod benedixisset pater suus Jacob, et misisset eum in Mesopotamiam Syriæ, ut inde uxorem duceret ; et quod post benedictionem præcepisset ei, dicens : Non accipies uxorem de filiabus Chanaan : "
        },
        {
            "chapter": 28,
            "verse": 7,
            "name": "Genesis 28:7",
            "text": "quodque obediens Jacob parentibus suis isset in Syriam : "
        },
        {
            "chapter": 28,
            "verse": 8,
            "name": "Genesis 28:8",
            "text": "probans quoque quod non libenter aspiceret filias Chanaan pater suus : "
        },
        {
            "chapter": 28,
            "verse": 9,
            "name": "Genesis 28:9",
            "text": "ivit ad Ismaëlem, et duxit uxorem absque iis, quas prius habebat, Maheleth filiam Ismaël filii Abraham, sororem Nabaioth.  "
        },
        {
            "chapter": 28,
            "verse": 10,
            "name": "Genesis 28:10",
            "text": " Igitur egressus Jacob de Bersabee, pergebat Haran. "
        },
        {
            "chapter": 28,
            "verse": 11,
            "name": "Genesis 28:11",
            "text": "Cumque venisset ad quemdam locum, et vellet in eo requiescere post solis occubitum, tulit de lapidibus qui jacebant, et supponens capiti suo, dormivit in eodem loco. "
        },
        {
            "chapter": 28,
            "verse": 12,
            "name": "Genesis 28:12",
            "text": "Viditque in somnis scalam stantem super terram, et cacumen illius tangens cælum : angelos quoque Dei ascendentes et descendentes per eam, "
        },
        {
            "chapter": 28,
            "verse": 13,
            "name": "Genesis 28:13",
            "text": "et Dominum innixum scalæ dicentem sibi : Ego sum Dominus Deus Abraham patris tui, et Deus Isaac : terram, in qua dormis, tibi dabo et semini tuo. "
        },
        {
            "chapter": 28,
            "verse": 14,
            "name": "Genesis 28:14",
            "text": "Eritque semen tuum quasi pulvis terræ : dilataberis ad occidentem, et orientem, et septentrionem, et meridiem : et benedicentur in te et in semine tuo cunctæ tribus terræ. "
        },
        {
            "chapter": 28,
            "verse": 15,
            "name": "Genesis 28:15",
            "text": "Et ero custos tuus quocumque perrexeris, et reducam te in terram hanc : nec dimittam nisi complevero universa quæ dixi. "
        },
        {
            "chapter": 28,
            "verse": 16,
            "name": "Genesis 28:16",
            "text": "Cumque evigilasset Jacob de somno, ait : Vere Dominus est in loco isto, et ego nesciebam. "
        },
        {
            "chapter": 28,
            "verse": 17,
            "name": "Genesis 28:17",
            "text": "Pavensque, Quam terribilis est, inquit, locus iste ! non est hic aliud nisi domus Dei, et porta cæli. "
        },
        {
            "chapter": 28,
            "verse": 18,
            "name": "Genesis 28:18",
            "text": "Surgens ergo Jacob mane, tulit lapidem quem supposuerat capiti suo, et erexit in titulum, fundens oleum desuper. "
        },
        {
            "chapter": 28,
            "verse": 19,
            "name": "Genesis 28:19",
            "text": "Appellavitque nomen urbis Bethel, quæ prius Luza vocabatur. "
        },
        {
            "chapter": 28,
            "verse": 20,
            "name": "Genesis 28:20",
            "text": "Vovit etiam votum, dicens : Si fuerit Deus mecum, et custodierit me in via, per quam ego ambulo, et dederit mihi panem ad vescendum, et vestimentum ad induendum, "
        },
        {
            "chapter": 28,
            "verse": 21,
            "name": "Genesis 28:21",
            "text": "reversusque fuero prospere ad domum patris mei : erit mihi Dominus in Deum, "
        },
        {
            "chapter": 28,
            "verse": 22,
            "name": "Genesis 28:22",
            "text": "et lapis iste, quem erexi in titulum, vocabitur Domus Dei : cunctorumque quæ dederis mihi, decimas offeram tibi.   "
        }
    ]
}