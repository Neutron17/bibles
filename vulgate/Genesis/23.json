{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 23,
    "name": "Genesis 23",
    "verses": [
        {
            "chapter": 23,
            "verse": 1,
            "name": "Genesis 23:1",
            "text": "Vixit autem Sara centum viginti septem annis. "
        },
        {
            "chapter": 23,
            "verse": 2,
            "name": "Genesis 23:2",
            "text": "Et mortua est in civitate Arbee, quæ est Hebron, in terra Chanaan : venitque Abraham ut plangeret et fleret eam. "
        },
        {
            "chapter": 23,
            "verse": 3,
            "name": "Genesis 23:3",
            "text": "Cumque surrexisset ab officio funeris, locutus est ad filios Heth, dicens : "
        },
        {
            "chapter": 23,
            "verse": 4,
            "name": "Genesis 23:4",
            "text": "Advena sum et peregrinus apud vos : date mihi jus sepulchri vobiscum, ut sepeliam mortuum meum. "
        },
        {
            "chapter": 23,
            "verse": 5,
            "name": "Genesis 23:5",
            "text": "Responderunt filii Heth, dicentes : "
        },
        {
            "chapter": 23,
            "verse": 6,
            "name": "Genesis 23:6",
            "text": "Audi nos, domine : princeps Dei es apud nos : in electis sepulchris nostris sepeli mortuum tuum, nullusque te prohibere poterit quin in monumento ejus sepelias mortuum tuum. "
        },
        {
            "chapter": 23,
            "verse": 7,
            "name": "Genesis 23:7",
            "text": "Surrexit Abraham, et adoravit populum terræ, filios videlicet Heth : "
        },
        {
            "chapter": 23,
            "verse": 8,
            "name": "Genesis 23:8",
            "text": "dixitque ad eos : Si placet animæ vestræ ut sepeliam mortuum meum, audite me, et intercedite pro me apud Ephron filium Seor : "
        },
        {
            "chapter": 23,
            "verse": 9,
            "name": "Genesis 23:9",
            "text": "ut det mihi speluncam duplicem, quam habet in extrema parte agri sui : pecunia digna tradat eam mihi coram vobis in possessionem sepulchri. "
        },
        {
            "chapter": 23,
            "verse": 10,
            "name": "Genesis 23:10",
            "text": "Habitabat autem Ephron in medio filiorum Heth. Responditque Ephron ad Abraham, cunctis audientibus qui ingrediebantur portam civitatis illius, dicens : "
        },
        {
            "chapter": 23,
            "verse": 11,
            "name": "Genesis 23:11",
            "text": "Nequaquam ita fiat, domine mi, sed tu magis ausculta quod loquor. Agrum trado tibi, et speluncam quæ in eo est, præsentibus filiis populi mei ; sepeli mortuum tuum. "
        },
        {
            "chapter": 23,
            "verse": 12,
            "name": "Genesis 23:12",
            "text": "Adoravit Abraham coram populo terræ. "
        },
        {
            "chapter": 23,
            "verse": 13,
            "name": "Genesis 23:13",
            "text": "Et locutus est ad Ephron circumstante plebe : Quæso ut audias me : dabo pecuniam pro agro : suscipe eam, et sic sepeliam mortuum meum in eo. "
        },
        {
            "chapter": 23,
            "verse": 14,
            "name": "Genesis 23:14",
            "text": "Responditque Ephron : "
        },
        {
            "chapter": 23,
            "verse": 15,
            "name": "Genesis 23:15",
            "text": "Domine mi, audi me : terra, quam postulas, quadringentis siclis argenti valet : istud est pretium inter me et te : sed quantum est hoc ? sepeli mortuum tuum. "
        },
        {
            "chapter": 23,
            "verse": 16,
            "name": "Genesis 23:16",
            "text": "Quod cum audisset Abraham, appendit pecuniam, quam Ephron postulaverat, audientibus filiis Heth, quadringentos siclos argenti probatæ monetæ publicæ. "
        },
        {
            "chapter": 23,
            "verse": 17,
            "name": "Genesis 23:17",
            "text": "Confirmatusque est ager quondam Ephronis, in quo erat spelunca duplex, respiciens Mambre, tam ipse, quam spelunca, et omnes arbores ejus in cunctis terminis ejus per circuitum, "
        },
        {
            "chapter": 23,
            "verse": 18,
            "name": "Genesis 23:18",
            "text": "Abrahæ in possessionem, videntibus filiis Heth, et cunctis qui intrabant portam civitatis illius. "
        },
        {
            "chapter": 23,
            "verse": 19,
            "name": "Genesis 23:19",
            "text": "Atque ita sepelivit Abraham Saram uxorem suam in spelunca agri duplici, quæ respiciebat Mambre. Hæc est Hebron in terra Chanaan. "
        },
        {
            "chapter": 23,
            "verse": 20,
            "name": "Genesis 23:20",
            "text": "Et confirmatus est ager, et antrum quod erat in eo, Abrahæ in possessionem monumenti a filiis Heth.   "
        }
    ]
}