{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 22,
    "name": "Genesis 22",
    "verses": [
        {
            "chapter": 22,
            "verse": 1,
            "name": "Genesis 22:1",
            "text": "Quæ postquam gesta sunt, tentavit Deus Abraham, et dixit ad eum : Abraham, Abraham. At ille respondit : Adsum. "
        },
        {
            "chapter": 22,
            "verse": 2,
            "name": "Genesis 22:2",
            "text": "Ait illi : Tolle filium tuum unigenitum, quem diligis, Isaac, et vade in terram visionis, atque ibi offeres eum in holocaustum super unum montium quem monstravero tibi. "
        },
        {
            "chapter": 22,
            "verse": 3,
            "name": "Genesis 22:3",
            "text": "Igitur Abraham de nocte consurgens, stravit asinum suum, ducens secum duos juvenes, et Isaac filium suum : cumque concidisset ligna in holocaustum, abiit ad locum quem præceperat ei Deus. "
        },
        {
            "chapter": 22,
            "verse": 4,
            "name": "Genesis 22:4",
            "text": "Die autem tertio, elevatis oculis, vidit locum procul : "
        },
        {
            "chapter": 22,
            "verse": 5,
            "name": "Genesis 22:5",
            "text": "dixitque ad pueros suos : Expectate hic cum asino : ego et puer illuc usque properantes, postquam adoraverimus, revertemur ad vos. "
        },
        {
            "chapter": 22,
            "verse": 6,
            "name": "Genesis 22:6",
            "text": "Tulit quoque ligna holocausti, et imposuit super Isaac filium suum : ipse vero portabat in manibus ignem et gladium. Cumque duo pergerent simul, "
        },
        {
            "chapter": 22,
            "verse": 7,
            "name": "Genesis 22:7",
            "text": "dixit Isaac patri suo : Pater mi. At ille respondit : Quid vis, fili ? Ecce, inquit, ignis et ligna : ubi est victima holocausti ? "
        },
        {
            "chapter": 22,
            "verse": 8,
            "name": "Genesis 22:8",
            "text": "Dixit autem Abraham : Deus providebit sibi victimam holocausti, fili mi. Pergebant ergo pariter. "
        },
        {
            "chapter": 22,
            "verse": 9,
            "name": "Genesis 22:9",
            "text": "Et venerunt ad locum quem ostenderat ei Deus, in quo ædificavit altare, et desuper ligna composuit ; cumque alligasset Isaac filium suum, posuit eum in altare super struem lignorum. "
        },
        {
            "chapter": 22,
            "verse": 10,
            "name": "Genesis 22:10",
            "text": "Extenditque manum, et arripuit gladium, ut immolaret filium suum. "
        },
        {
            "chapter": 22,
            "verse": 11,
            "name": "Genesis 22:11",
            "text": "Et ecce angelus Domini de cælo clamavit, dicens : Abraham, Abraham. Qui respondit : Adsum. "
        },
        {
            "chapter": 22,
            "verse": 12,
            "name": "Genesis 22:12",
            "text": "Dixitque ei : Non extendas manum tuam super puerum, neque facias illi quidquam : nunc cognovi quod times Deum, et non pepercisti unigenito filio tuo propter me. "
        },
        {
            "chapter": 22,
            "verse": 13,
            "name": "Genesis 22:13",
            "text": "Levavit Abraham oculos suos, viditque post tergum arietem inter vepres hærentem cornibus, quem assumens obtulit holocaustum pro filio. "
        },
        {
            "chapter": 22,
            "verse": 14,
            "name": "Genesis 22:14",
            "text": "Appellavitque nomen loci illius, Dominus videt. Unde usque hodie dicitur : In monte Dominus videbit.  "
        },
        {
            "chapter": 22,
            "verse": 15,
            "name": "Genesis 22:15",
            "text": " Vocavit autem angelus Domini Abraham secundo de cælo, dicens : "
        },
        {
            "chapter": 22,
            "verse": 16,
            "name": "Genesis 22:16",
            "text": "Per memetipsum juravi, dicit Dominus : quia fecisti hanc rem, et non pepercisti filio tuo unigenito propter me : "
        },
        {
            "chapter": 22,
            "verse": 17,
            "name": "Genesis 22:17",
            "text": "benedicam tibi, et multiplicabo semen tuum sicut stellas cæli, et velut arenam quæ est in littore maris : possidebit semen tuum portas inimicorum suorum, "
        },
        {
            "chapter": 22,
            "verse": 18,
            "name": "Genesis 22:18",
            "text": "et benedicentur in semine tuo omnes gentes terræ, quia obedisti voci meæ. "
        },
        {
            "chapter": 22,
            "verse": 19,
            "name": "Genesis 22:19",
            "text": "Reversus est Abraham ad pueros suos, abieruntque Bersabee simul, et habitavit ibi.  "
        },
        {
            "chapter": 22,
            "verse": 20,
            "name": "Genesis 22:20",
            "text": " His ita gestis, nuntiatum est Abrahæ quod Melcha quoque genuisset filios Nachor fratri suo : "
        },
        {
            "chapter": 22,
            "verse": 21,
            "name": "Genesis 22:21",
            "text": "Hus primogenitum, et Buz fratrem ejus, et Camuel patrem Syrorum, "
        },
        {
            "chapter": 22,
            "verse": 22,
            "name": "Genesis 22:22",
            "text": "et Cased, et Azau, Pheldas quoque et Jedlaph, "
        },
        {
            "chapter": 22,
            "verse": 23,
            "name": "Genesis 22:23",
            "text": "ac Bathuel, de quo nata est Rebecca : octo istos genuit Melcha, Nachor fratri Abrahæ. "
        },
        {
            "chapter": 22,
            "verse": 24,
            "name": "Genesis 22:24",
            "text": "Concubina vero illius, nomine Roma, peperit Tabee, et Gaham, et Thahas, et Maacha.   "
        }
    ]
}