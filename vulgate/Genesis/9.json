{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 9,
    "name": "Genesis 9",
    "verses": [
        {
            "chapter": 9,
            "verse": 1,
            "name": "Genesis 9:1",
            "text": "Benedixitque Deus Noë et filiis ejus. Et dixit ad eos : Crescite, et multiplicamini, et replete terram. "
        },
        {
            "chapter": 9,
            "verse": 2,
            "name": "Genesis 9:2",
            "text": "Et terror vester ac tremor sit super cuncta animalia terræ, et super omnes volucres cæli, cum universis quæ moventur super terram : omnes pisces maris manui vestræ traditi sunt. "
        },
        {
            "chapter": 9,
            "verse": 3,
            "name": "Genesis 9:3",
            "text": "Et omne, quod movetur et vivit, erit vobis in cibum : quasi olera virentia tradidi vobis omnia. "
        },
        {
            "chapter": 9,
            "verse": 4,
            "name": "Genesis 9:4",
            "text": "Excepto, quod carnem cum sanguine non comedetis. "
        },
        {
            "chapter": 9,
            "verse": 5,
            "name": "Genesis 9:5",
            "text": "Sanguinem enim animarum vestrarum requiram de manu cunctarum bestiarum : et de manu hominis, de manu viri, et fratris ejus requiram animam hominis. "
        },
        {
            "chapter": 9,
            "verse": 6,
            "name": "Genesis 9:6",
            "text": "Quicumque effuderit humanum sanguinem, fundetur sanguis illius : ad imaginem quippe Dei factus est homo. "
        },
        {
            "chapter": 9,
            "verse": 7,
            "name": "Genesis 9:7",
            "text": "Vos autem crescite et multiplicamini, et ingredimini super terram, et implete eam.  "
        },
        {
            "chapter": 9,
            "verse": 8,
            "name": "Genesis 9:8",
            "text": " Hæc quoque dixit Deus ad Noë, et ad filios ejus cum eo : "
        },
        {
            "chapter": 9,
            "verse": 9,
            "name": "Genesis 9:9",
            "text": "Ecce ego statuam pactum meum vobiscum, et cum semine vestro post vos : "
        },
        {
            "chapter": 9,
            "verse": 10,
            "name": "Genesis 9:10",
            "text": "et ad omnem animam viventem, quæ est vobiscum, tam in volucribus quam in jumentis et pecudibus terræ cunctis, quæ egressa sunt de arca, et universis bestiis terræ. "
        },
        {
            "chapter": 9,
            "verse": 11,
            "name": "Genesis 9:11",
            "text": "Statuam pactum meum vobiscum, et nequaquam ultra interficietur omnis caro aquis diluvii, neque erit deinceps diluvium dissipans terram. "
        },
        {
            "chapter": 9,
            "verse": 12,
            "name": "Genesis 9:12",
            "text": "Dixitque Deus : Hoc signum fœderis quod do inter me et vos, et ad omnem animam viventem, quæ est vobiscum in generationes sempiternas : "
        },
        {
            "chapter": 9,
            "verse": 13,
            "name": "Genesis 9:13",
            "text": "arcum meum ponam in nubibus, et erit signum fœderis inter me et inter terram. "
        },
        {
            "chapter": 9,
            "verse": 14,
            "name": "Genesis 9:14",
            "text": "Cumque obduxero nubibus cælum, apparebit arcus meus in nubibus : "
        },
        {
            "chapter": 9,
            "verse": 15,
            "name": "Genesis 9:15",
            "text": "et recordabor fœderis mei vobiscum, et cum omni anima vivente quæ carnem vegetat : et non erunt ultra aquæ diluvii ad delendum universam carnem. "
        },
        {
            "chapter": 9,
            "verse": 16,
            "name": "Genesis 9:16",
            "text": "Eritque arcus in nubibus, et videbo illum, et recordabor fœderis sempiterni quod pactum est inter Deum et omnem animam viventem universæ carnis quæ est super terram. "
        },
        {
            "chapter": 9,
            "verse": 17,
            "name": "Genesis 9:17",
            "text": "Dixitque Deus ad Noë : Hoc erit signum fœderis, quod constitui inter me et omnem carnem super terram.  "
        },
        {
            "chapter": 9,
            "verse": 18,
            "name": "Genesis 9:18",
            "text": " Erant ergo filii Noë, qui egressi sunt de arca, Sem, Cham et Japheth : porro Cham ipse est pater Chanaan. "
        },
        {
            "chapter": 9,
            "verse": 19,
            "name": "Genesis 9:19",
            "text": "Tres isti filii sunt Noë : et ab his disseminatum est omne genus hominum super universam terram. "
        },
        {
            "chapter": 9,
            "verse": 20,
            "name": "Genesis 9:20",
            "text": "Cœpitque Noë vir agricola exercere terram, et plantavit vineam. "
        },
        {
            "chapter": 9,
            "verse": 21,
            "name": "Genesis 9:21",
            "text": "Bibensque vinum inebriatus est, et nudatus in tabernaculo suo. "
        },
        {
            "chapter": 9,
            "verse": 22,
            "name": "Genesis 9:22",
            "text": "Quod cum vidisset Cham, pater Chanaan, verenda scilicet patris sui esse nudata, nuntiavit duobus fratribus suis foras. "
        },
        {
            "chapter": 9,
            "verse": 23,
            "name": "Genesis 9:23",
            "text": "At vero Sem et Japheth pallium imposuerunt humeris suis, et incedentes retrorsum, operuerunt verenda patris sui : faciesque eorum aversæ erant, et patris virilia non viderunt. "
        },
        {
            "chapter": 9,
            "verse": 24,
            "name": "Genesis 9:24",
            "text": "Evigilans autem Noë ex vino, cum didicisset quæ fecerat ei filius suus minor, "
        },
        {
            "chapter": 9,
            "verse": 25,
            "name": "Genesis 9:25",
            "text": "ait :   Maledictus Chanaan,  servus servorum erit fratribus suis. "
        },
        {
            "chapter": 9,
            "verse": 26,
            "name": "Genesis 9:26",
            "text": "Dixitque :  Benedictus Dominus Deus Sem,  sit Chanaan servus ejus. "
        },
        {
            "chapter": 9,
            "verse": 27,
            "name": "Genesis 9:27",
            "text": " Dilatet Deus Japheth, et habitet in tabernaculis Sem,  sitque Chanaan servus ejus. "
        },
        {
            "chapter": 9,
            "verse": 28,
            "name": "Genesis 9:28",
            "text": "Vixit autem Noë post diluvium trecentis quinquaginta annis. "
        },
        {
            "chapter": 9,
            "verse": 29,
            "name": "Genesis 9:29",
            "text": "Et impleti sunt omnes dies ejus nongentorum quinquaginta annorum : et mortuus est.  "
        }
    ]
}