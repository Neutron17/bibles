{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 49,
    "name": "Genesis 49",
    "verses": [
        {
            "chapter": 49,
            "verse": 1,
            "name": "Genesis 49:1",
            "text": "Vocavit autem Jacob filios suos, et ait eis : Congregamini, ut annuntiem quæ ventura sunt vobis in diebus novissimis.  "
        },
        {
            "chapter": 49,
            "verse": 2,
            "name": "Genesis 49:2",
            "text": "  Congregamini, et audite, filii Jacob,  audite Israël patrem vestrum : "
        },
        {
            "chapter": 49,
            "verse": 3,
            "name": "Genesis 49:3",
            "text": " Ruben, primogenitus meus,  tu fortitudo mea, et principium doloris mei ;  prior in donis, major in imperio. "
        },
        {
            "chapter": 49,
            "verse": 4,
            "name": "Genesis 49:4",
            "text": " Effusus es sicut aqua, non crescas : quia ascendisti cubile patris tui,  et maculasti stratum ejus. "
        },
        {
            "chapter": 49,
            "verse": 5,
            "name": "Genesis 49:5",
            "text": " Simeon et Levi fratres  vasa iniquitatis bellantia. "
        },
        {
            "chapter": 49,
            "verse": 6,
            "name": "Genesis 49:6",
            "text": " In consilium eorum non veniat anima mea,  et in cœtu illorum non sit gloria mea :  quia in furore suo occiderunt virum,  et in voluntate sua suffoderunt murum. "
        },
        {
            "chapter": 49,
            "verse": 7,
            "name": "Genesis 49:7",
            "text": " Maledictus furor eorum, quia pertinax :  et indignatio eorum, quia dura :  dividam eos in Jacob,  et dispergam eos in Israël. "
        },
        {
            "chapter": 49,
            "verse": 8,
            "name": "Genesis 49:8",
            "text": " Juda, te laudabunt fratres tui :  manus tua in cervicibus inimicorum tuorum,  adorabunt te filii patris tui. "
        },
        {
            "chapter": 49,
            "verse": 9,
            "name": "Genesis 49:9",
            "text": " Catulus leonis Juda :  ad prædam, fili mi, ascendisti :  requiescens accubuisti ut leo,  et quasi leæna : quis suscitabit eum ? "
        },
        {
            "chapter": 49,
            "verse": 10,
            "name": "Genesis 49:10",
            "text": " Non auferetur sceptrum de Juda,  et dux de femore ejus,  donec veniat qui mittendus est,  et ipse erit expectatio gentium. "
        },
        {
            "chapter": 49,
            "verse": 11,
            "name": "Genesis 49:11",
            "text": " Ligans ad vineam pullum suum,  et ad vitem, o fili mi, asinam suam,  lavabit in vino stolam suam  et in sanguine uvæ pallium suum. "
        },
        {
            "chapter": 49,
            "verse": 12,
            "name": "Genesis 49:12",
            "text": " Pulchriores sunt oculi ejus vino,  et dentes ejus lacte candidiores. "
        },
        {
            "chapter": 49,
            "verse": 13,
            "name": "Genesis 49:13",
            "text": " Zabulon in littore maris habitabit,  et in statione navium  pertingens usque ad Sidonem. "
        },
        {
            "chapter": 49,
            "verse": 14,
            "name": "Genesis 49:14",
            "text": " Issachar asinus fortis  accubans inter terminos. "
        },
        {
            "chapter": 49,
            "verse": 15,
            "name": "Genesis 49:15",
            "text": " Vidit requiem, quod esset bona  et terram, quod optima :  et supposuit humerum suum ad portandum,  factusque est tributis serviens. "
        },
        {
            "chapter": 49,
            "verse": 16,
            "name": "Genesis 49:16",
            "text": " Dan judicabit populum suum  sicut et alia tribus in Israël. "
        },
        {
            "chapter": 49,
            "verse": 17,
            "name": "Genesis 49:17",
            "text": " Fiat Dan coluber in via,  cerastes in semita,  mordens ungulas equi,  ut cadat ascensor ejus retro. "
        },
        {
            "chapter": 49,
            "verse": 18,
            "name": "Genesis 49:18",
            "text": " Salutare tuum expectabo, Domine. "
        },
        {
            "chapter": 49,
            "verse": 19,
            "name": "Genesis 49:19",
            "text": " Gad, accinctus præliabitur ante eum :  et ipse accingetur retrorsum. "
        },
        {
            "chapter": 49,
            "verse": 20,
            "name": "Genesis 49:20",
            "text": " Aser, pinguis panis ejus,  et præbebit delicias regibus. "
        },
        {
            "chapter": 49,
            "verse": 21,
            "name": "Genesis 49:21",
            "text": " Nephthali, cervus emissus,  et dans eloquia pulchritudinis. "
        },
        {
            "chapter": 49,
            "verse": 22,
            "name": "Genesis 49:22",
            "text": " Filius accrescens Joseph, filius accrescens et decorus aspectu :  filiæ discurrerunt super murum. "
        },
        {
            "chapter": 49,
            "verse": 23,
            "name": "Genesis 49:23",
            "text": " Sed exasperaverunt eum et jurgati sunt,  invideruntque illi habentes jacula. "
        },
        {
            "chapter": 49,
            "verse": 24,
            "name": "Genesis 49:24",
            "text": " Sedit in forti arcus ejus,  et dissoluta sunt vincula brachiorum et manuum illius  per manus potentis Jacob :  inde pastor egressus est, lapis Israël. "
        },
        {
            "chapter": 49,
            "verse": 25,
            "name": "Genesis 49:25",
            "text": " Deus patris tui erit adjutor tuus,  et omnipotens benedicet tibi  benedictionibus cæli desuper, benedictionibus abyssi jacentis deorsum,  benedictionibus uberum et vulvæ. "
        },
        {
            "chapter": 49,
            "verse": 26,
            "name": "Genesis 49:26",
            "text": " Benedictiones patris tui confortatæ sunt benedictionibus patrum ejus,  donec veniret desiderium collium æternorum :  fiant in capite Joseph,  et in vertice Nazaræi inter fratres suos. "
        },
        {
            "chapter": 49,
            "verse": 27,
            "name": "Genesis 49:27",
            "text": " Benjamin lupus rapax,  mane comedat prædam,  et vespere dividet spolia. "
        },
        {
            "chapter": 49,
            "verse": 28,
            "name": "Genesis 49:28",
            "text": "Omnes hi in tribubus Israël duodecim : hæc locutus est eis pater suus, benedixitque singulis benedictionibus propriis.  "
        },
        {
            "chapter": 49,
            "verse": 29,
            "name": "Genesis 49:29",
            "text": " Et præcepit eis, dicens : Ego congregor ad populum meum : sepelite me cum patribus meis in spelunca duplici quæ est in agro Ephron Hethæi, "
        },
        {
            "chapter": 49,
            "verse": 30,
            "name": "Genesis 49:30",
            "text": "contra Mambre in terra Chanaan, quam emit Abraham cum agro ab Ephron Hethæo in possessionem sepulchri. "
        },
        {
            "chapter": 49,
            "verse": 31,
            "name": "Genesis 49:31",
            "text": "Ibi sepelierunt eum, et Saram uxorem ejus : ibi sepultus est Isaac cum Rebecca conjuge sua : ibi et Lia condita jacet. "
        },
        {
            "chapter": 49,
            "verse": 32,
            "name": "Genesis 49:32",
            "text": "Finitisque mandatis quibus filios instruebat, collegit pedes suos super lectulum, et obiit : appositusque est ad populum suum.   "
        }
    ]
}