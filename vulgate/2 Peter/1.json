{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 61,
    "book_name": "2 Peter",
    "chapter": 1,
    "name": "2 Peter 1",
    "verses": [
        {
            "chapter": 1,
            "verse": 1,
            "name": "2 Peter 1:1",
            "text": "Simon Petrus, servus et apostolus Jesu Christi, iis qui coæqualem nobiscum sortiti sunt fidem in justitia Dei nostri, et Salvatoris Jesu Christi. "
        },
        {
            "chapter": 1,
            "verse": 2,
            "name": "2 Peter 1:2",
            "text": "Gratia vobis, et pax adimpleatur in cognitione Dei, et Christi Jesu Domini nostri : "
        },
        {
            "chapter": 1,
            "verse": 3,
            "name": "2 Peter 1:3",
            "text": "Quomodo omnia nobis divinæ virtutis suæ, quæ ad vitam et pietatem donata sunt, per cognitionem ejus, qui vocavit nos propria gloria, et virtute, "
        },
        {
            "chapter": 1,
            "verse": 4,
            "name": "2 Peter 1:4",
            "text": "per quem maxima, et pretiosa nobis promissa donavit : ut per hæc efficiamini divinæ consortes naturæ : fugientes ejus, quæ in mundo est, concupiscentiæ corruptionem.  "
        },
        {
            "chapter": 1,
            "verse": 5,
            "name": "2 Peter 1:5",
            "text": " Vos autem curam omnem subinferentes, ministrate in fide vestra virtutem, in virtute autem scientiam, "
        },
        {
            "chapter": 1,
            "verse": 6,
            "name": "2 Peter 1:6",
            "text": "in scientia autem abstinentiam, in abstinentia autem patientiam, in patientia autem pietatem, "
        },
        {
            "chapter": 1,
            "verse": 7,
            "name": "2 Peter 1:7",
            "text": "in pietate autem amorem fraternitatis, in amore autem fraternitatis caritatem. "
        },
        {
            "chapter": 1,
            "verse": 8,
            "name": "2 Peter 1:8",
            "text": "Hæc enim si vobiscum adsint, et superent, non vacuos nec sine fructu vos constituent in Domini nostri Jesu Christi cognitione. "
        },
        {
            "chapter": 1,
            "verse": 9,
            "name": "2 Peter 1:9",
            "text": "Cui enim non præsto sunt hæc, cæcus est, et manu tentans, oblivionem accipiens purgationis veterum suorum delictorum. "
        },
        {
            "chapter": 1,
            "verse": 10,
            "name": "2 Peter 1:10",
            "text": "Quapropter fratres, magis satagite ut per bona opera certam vestram vocationem, et electionem faciatis : hæc enim facientes, non peccabitis aliquando. "
        },
        {
            "chapter": 1,
            "verse": 11,
            "name": "2 Peter 1:11",
            "text": "Sic enim abundanter ministrabitur vobis introitus in æternum regnum Domini nostri et Salvatoris Jesu Christi.  "
        },
        {
            "chapter": 1,
            "verse": 12,
            "name": "2 Peter 1:12",
            "text": " Propter quod incipiam vos semper commonere de his : et quidem scientes et confirmatos vos in præsenti veritate. "
        },
        {
            "chapter": 1,
            "verse": 13,
            "name": "2 Peter 1:13",
            "text": "Justum autem arbitror quamdiu sum in hoc tabernaculo, suscitare vos in commonitione : "
        },
        {
            "chapter": 1,
            "verse": 14,
            "name": "2 Peter 1:14",
            "text": "certus quod velox est depositio tabernaculi mei secundum quod et Dominus noster Jesus Christus significavit mihi. "
        },
        {
            "chapter": 1,
            "verse": 15,
            "name": "2 Peter 1:15",
            "text": "Dabo autem operam et frequenter habere vos post obitum meum, ut horum memoriam faciatis.  "
        },
        {
            "chapter": 1,
            "verse": 16,
            "name": "2 Peter 1:16",
            "text": " Non enim doctas fabulas secuti notam fecimus vobis Domini nostri Jesu Christi virtutem et præsentiam : sed speculatores facti illius magnitudinis. "
        },
        {
            "chapter": 1,
            "verse": 17,
            "name": "2 Peter 1:17",
            "text": "Accipiens enim a Deo Patre honorem et gloriam, voce delapsa ad eum hujuscemodi a magnifica gloria : Hic est Filius meus dilectus, in quo mihi complacui, ipsum audite. "
        },
        {
            "chapter": 1,
            "verse": 18,
            "name": "2 Peter 1:18",
            "text": "Et hanc vocem nos audivimus de cælo allatam, cum essemus cum ipso in monte sancto. "
        },
        {
            "chapter": 1,
            "verse": 19,
            "name": "2 Peter 1:19",
            "text": "Et habemus firmiorem propheticum sermonem : cui benefacitis attendentes quasi lucernæ lucenti in caliginoso loco donec dies elucescat, et lucifer oriatur in cordibus vestris : "
        },
        {
            "chapter": 1,
            "verse": 20,
            "name": "2 Peter 1:20",
            "text": "hoc primum intelligentes quod omnis prophetia Scripturæ propria interpretatione non fit. "
        },
        {
            "chapter": 1,
            "verse": 21,
            "name": "2 Peter 1:21",
            "text": "Non enim voluntate humana allata est aliquando prophetia : sed Spiritu Sancto inspirati, locuti sunt sancti Dei homines.   "
        }
    ]
}