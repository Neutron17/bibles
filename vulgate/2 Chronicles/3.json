{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 14,
    "book_name": "2 Chronicles",
    "chapter": 3,
    "name": "2 Chronicles 3",
    "verses": [
        {
            "chapter": 3,
            "verse": 1,
            "name": "2 Chronicles 3:1",
            "text": "Et cœpit Salomon ædificare domum Domini in Jerusalem in monte Moria, qui demonstratus fuerat David patri ejus, in loco quem paraverat David in area Ornan Jebusæi. "
        },
        {
            "chapter": 3,
            "verse": 2,
            "name": "2 Chronicles 3:2",
            "text": "Cœpit autem ædificare mense secundo, anno quarto regni sui. "
        },
        {
            "chapter": 3,
            "verse": 3,
            "name": "2 Chronicles 3:3",
            "text": "Et hæc sunt fundamenta quæ jecit Salomon, ut ædificaret domum Dei : longitudinis cubitos in mensura prima sexaginta, latitudinis cubitos viginti. "
        },
        {
            "chapter": 3,
            "verse": 4,
            "name": "2 Chronicles 3:4",
            "text": "Porticum vero ante frontem, quæ tendebatur in longum juxta mensuram latitudinis domus, cubitorum viginti : porro altitudo centum viginti cubitorum erat : et deauravit eam intrinsecus auro mundissimo. "
        },
        {
            "chapter": 3,
            "verse": 5,
            "name": "2 Chronicles 3:5",
            "text": "Domum quoque majorem texit tabulis ligneis abiegnis, et laminas auri obrizi affixit per totum : sculpsitque in ea palmas, et quasi catenulas se invicem complectentes. "
        },
        {
            "chapter": 3,
            "verse": 6,
            "name": "2 Chronicles 3:6",
            "text": "Stravit quoque pavimentum templi pretiosissimo marmore, decore multo. "
        },
        {
            "chapter": 3,
            "verse": 7,
            "name": "2 Chronicles 3:7",
            "text": "Porro aurum erat probatissimum, de cujus laminis texit domum, et trabes ejus, et postes, et parietes, et ostia : et cælavit cherubim in parietibus. "
        },
        {
            "chapter": 3,
            "verse": 8,
            "name": "2 Chronicles 3:8",
            "text": "Fecit quoque domum Sancti sanctorum : longitudinem juxta latitudinem domus cubitorum viginti : et latitudinem similiter viginti cubitorum : et laminis aureis texit eam, quasi talentis sexcentis. "
        },
        {
            "chapter": 3,
            "verse": 9,
            "name": "2 Chronicles 3:9",
            "text": "Sed et clavos fecit aureos, ita ut singuli clavi siclos quinquagenos appenderent : cœnacula quoque texit auro. "
        },
        {
            "chapter": 3,
            "verse": 10,
            "name": "2 Chronicles 3:10",
            "text": "Fecit etiam in domo Sancti sanctorum cherubim duos, opere statuario : et texit eos auro. "
        },
        {
            "chapter": 3,
            "verse": 11,
            "name": "2 Chronicles 3:11",
            "text": "Alæ cherubim viginti cubitis extendebantur, ita ut una ala haberet cubitos quinque et tangeret parietem domus : et altera quinque cubitos habens, alam tangeret alterius cherub. "
        },
        {
            "chapter": 3,
            "verse": 12,
            "name": "2 Chronicles 3:12",
            "text": "Similiter cherub alterius ala, quinque habebat cubitos, et tangebat parietem : et ala ejus altera quinque cubitorum, alam cherub alterius contingebat. "
        },
        {
            "chapter": 3,
            "verse": 13,
            "name": "2 Chronicles 3:13",
            "text": "Igitur alæ utriusque cherubim expansæ erant et extendebantur per cubitos viginti : ipsi autem stabant erectis pedibus, et facies eorum erant versæ ad exteriorem domum. "
        },
        {
            "chapter": 3,
            "verse": 14,
            "name": "2 Chronicles 3:14",
            "text": "Fecit quoque velum ex hyacintho, purpura, cocco, et bysso : et intexuit ei cherubim. "
        },
        {
            "chapter": 3,
            "verse": 15,
            "name": "2 Chronicles 3:15",
            "text": "Ante fores etiam templi duas columnas, quæ triginta et quinque cubitos habebant altitudinis : porro capita earum, quinque cubitorum. "
        },
        {
            "chapter": 3,
            "verse": 16,
            "name": "2 Chronicles 3:16",
            "text": "Necnon et quasi catenulas in oraculo, et superposuit eas capitibus columnarum : malogranata etiam centum, quæ catenulis interposuit. "
        },
        {
            "chapter": 3,
            "verse": 17,
            "name": "2 Chronicles 3:17",
            "text": "Ipsas quoque columnas posuit in vestibulo templi, unam a dextris, et alteram a sinistris : eam quæ a dextris erat, vocavit Jachin : et quæ ad lævam, Booz.   "
        }
    ]
}