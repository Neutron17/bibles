{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 14,
    "book_name": "2 Chronicles",
    "chapter": 7,
    "name": "2 Chronicles 7",
    "verses": [
        {
            "chapter": 7,
            "verse": 1,
            "name": "2 Chronicles 7:1",
            "text": "Cumque complesset Salomon fundens preces, ignis descendit de cælo, et devoravit holocausta et victimas : et majestas Domini implevit domum. "
        },
        {
            "chapter": 7,
            "verse": 2,
            "name": "2 Chronicles 7:2",
            "text": "Nec poterant sacerdotes ingredi templum Domini, eo quod implesset majestas Domini templum Domini. "
        },
        {
            "chapter": 7,
            "verse": 3,
            "name": "2 Chronicles 7:3",
            "text": "Sed et omnes filii Israël videbant descendentem ignem, et gloriam Domini super domum : et corruentes proni in terram super pavimentum stratum lapide, adoraverunt, et laudaverunt Dominum, quoniam bonus, quoniam in sæculum misericordia ejus. "
        },
        {
            "chapter": 7,
            "verse": 4,
            "name": "2 Chronicles 7:4",
            "text": "Rex autem et omnis populus immolabant victimas coram Domino. "
        },
        {
            "chapter": 7,
            "verse": 5,
            "name": "2 Chronicles 7:5",
            "text": "Mactavit igitur rex Salomon hostias, boum viginti duo millia, arietum centum viginti millia : et dedicavit domum Dei rex, et universus populus. "
        },
        {
            "chapter": 7,
            "verse": 6,
            "name": "2 Chronicles 7:6",
            "text": "Sacerdotes autem stabant in officiis suis, et Levitæ in organis carminum Domini, quæ fecit David rex ad laudandum Dominum : Quoniam in æternum misericordia ejus, hymnos David canentes per manus suas : porro sacerdotes canebant tubis ante eos, cunctusque Israël stabat. "
        },
        {
            "chapter": 7,
            "verse": 7,
            "name": "2 Chronicles 7:7",
            "text": "Sanctificavit quoque Salomon medium atrii ante templum Domini : obtulerat enim ibi holocausta et adipes pacificorum : quia altare æneum quod fecerat, non poterat sustinere holocausta et sacrificia et adipes. "
        },
        {
            "chapter": 7,
            "verse": 8,
            "name": "2 Chronicles 7:8",
            "text": "Fecit ergo Salomon solemnitatem in tempore illo septem diebus, et omnis Israël cum eo, ecclesia magna valde, ab introitu Emath usque ad torrentem Ægypti. "
        },
        {
            "chapter": 7,
            "verse": 9,
            "name": "2 Chronicles 7:9",
            "text": "Fecitque die octavo collectam, eo quod dedicasset altare septem diebus, et solemnitatem celebrasset diebus septem. "
        },
        {
            "chapter": 7,
            "verse": 10,
            "name": "2 Chronicles 7:10",
            "text": "Igitur in die vigesimo tertio mensis septimi, dimisit populos ad tabernacula sua, lætantes atque gaudentes super bono quod fecerat Dominus Davidi, et Salomoni, et Israëli populo suo. "
        },
        {
            "chapter": 7,
            "verse": 11,
            "name": "2 Chronicles 7:11",
            "text": "Complevitque Salomon domum Domini, et domum regis, et omnia quæ disposuerat in corde suo ut faceret in domo Domini, et in domo sua, et prosperatus est.  "
        },
        {
            "chapter": 7,
            "verse": 12,
            "name": "2 Chronicles 7:12",
            "text": " Apparuit autem ei Dominus nocte, et ait : Audivi orationem tuam, et elegi locum istum mihi in domum sacrificii. "
        },
        {
            "chapter": 7,
            "verse": 13,
            "name": "2 Chronicles 7:13",
            "text": "Si clausero cælum, et pluvia non fluxerit, et mandavero et præcepero locustæ ut devoret terram, et misero pestilentiam in populum meum : "
        },
        {
            "chapter": 7,
            "verse": 14,
            "name": "2 Chronicles 7:14",
            "text": "conversus autem populus meus, super quos invocatum est nomen meum, deprecatus me fuerit, et exquisierit faciem meam, et egerit pœnitentiam a viis suis pessimis : et ego exaudiam de cælo, et propitius ero peccatis eorum, et sanabo terram eorum. "
        },
        {
            "chapter": 7,
            "verse": 15,
            "name": "2 Chronicles 7:15",
            "text": "Oculi quoque mei erunt aperti, et aures meæ erectæ ad orationem ejus, qui in loco isto oraverit. "
        },
        {
            "chapter": 7,
            "verse": 16,
            "name": "2 Chronicles 7:16",
            "text": "Elegi enim, et sanctificavi locum istum, ut sit nomen meum ibi in sempiternum, et permaneant oculi mei et cor meum ibi cunctis diebus. "
        },
        {
            "chapter": 7,
            "verse": 17,
            "name": "2 Chronicles 7:17",
            "text": "Tu quoque si ambulaveris coram me, sicut ambulaverit David pater tuus, et feceris juxta omnia quæ præcepi tibi, et justitias meas judiciaque servaveris : "
        },
        {
            "chapter": 7,
            "verse": 18,
            "name": "2 Chronicles 7:18",
            "text": "suscitabo thronum regni tui, sicut pollicitus sum David patri tuo, dicens : Non auferetur de stirpe tua vir qui sit princeps in Israël. "
        },
        {
            "chapter": 7,
            "verse": 19,
            "name": "2 Chronicles 7:19",
            "text": "Si autem aversi fueritis, et dereliqueritis justitias meas, et præcepta mea quæ proposui vobis, et abeuntes servieritis diis alienis, et adoraveritis eos, "
        },
        {
            "chapter": 7,
            "verse": 20,
            "name": "2 Chronicles 7:20",
            "text": "evellam vos de terra mea quam dedi vobis : et domum hanc, quam sanctificavi nomini meo, projiciam a facie mea, et tradam eam in parabolam, et in exemplum cunctis populis. "
        },
        {
            "chapter": 7,
            "verse": 21,
            "name": "2 Chronicles 7:21",
            "text": "Et domus ista erit in proverbium universis transeuntibus, et dicent stupentes : Quare fecit Dominus sic terræ huic, et domui huic ? "
        },
        {
            "chapter": 7,
            "verse": 22,
            "name": "2 Chronicles 7:22",
            "text": "Respondebuntque : Quia dereliquerunt Dominum Deum patrum suorum, qui eduxit eos de terra Ægypti, et apprehenderunt deos alienos, et adoraverunt eos, et coluerunt : idcirco venerunt super eos universa hæc mala.   "
        }
    ]
}