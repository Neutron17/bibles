{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 14,
    "book_name": "2 Chronicles",
    "chapter": 19,
    "name": "2 Chronicles 19",
    "verses": [
        {
            "chapter": 19,
            "verse": 1,
            "name": "2 Chronicles 19:1",
            "text": "Reversus est autem Josaphat rex Juda in domum suam pacifice in Jerusalem. "
        },
        {
            "chapter": 19,
            "verse": 2,
            "name": "2 Chronicles 19:2",
            "text": "Cui occurrit Jehu filius Henani videns, et ait ad eum : Impio præbes auxilium, et his qui oderunt Dominum amicitia jungeris, et idcirco iram quidem Domini merebaris : "
        },
        {
            "chapter": 19,
            "verse": 3,
            "name": "2 Chronicles 19:3",
            "text": "sed bona opera inventa sunt in te, eo quod abstuleris lucos de terra Juda, et præparaveris cor tuum ut requireres Dominum Deum patrum tuorum.  "
        },
        {
            "chapter": 19,
            "verse": 4,
            "name": "2 Chronicles 19:4",
            "text": " Habitavit ergo Josaphat in Jerusalem, rursumque egressus est ad populum de Bersabee usque ad montem Ephraim, et revocavit eos ad Dominum Deum patrum suorum. "
        },
        {
            "chapter": 19,
            "verse": 5,
            "name": "2 Chronicles 19:5",
            "text": "Constituitque judices terræ in cunctis civitatibus Juda munitis per singula loca, "
        },
        {
            "chapter": 19,
            "verse": 6,
            "name": "2 Chronicles 19:6",
            "text": "et præcipiens judicibus : Videte, ait, quid faciatis : non enim hominis exercetis judicium, sed Domini : et quodcumque judicaveritis, in vos redundabit. "
        },
        {
            "chapter": 19,
            "verse": 7,
            "name": "2 Chronicles 19:7",
            "text": "Sit timor Domini vobiscum, et cum diligentia cuncta facite : non est enim apud Dominum Deum nostrum iniquitas, nec personarum acceptio, nec cupido munerum. "
        },
        {
            "chapter": 19,
            "verse": 8,
            "name": "2 Chronicles 19:8",
            "text": "In Jerusalem quoque constituit Josaphat Levitas, et sacerdotes, et principes familiarum ex Israël, ut judicium et causam Domini judicarent habitatoribus ejus. "
        },
        {
            "chapter": 19,
            "verse": 9,
            "name": "2 Chronicles 19:9",
            "text": "Præcepitque eis, dicens : Sic agetis in timore Domini fideliter et corde perfecto. "
        },
        {
            "chapter": 19,
            "verse": 10,
            "name": "2 Chronicles 19:10",
            "text": "Omnem causam quæ venerit ad vos fratrum vestrorum, qui habitant in urbibus suis inter cognationem et cognationem, ubicumque quæstio est de lege, de mandato, de cæremoniis, de justificationibus : ostendite eis, ut non peccent in Dominum, et ne veniat ira super vos et super fratres vestros : sic ergo agentes non peccabitis. "
        },
        {
            "chapter": 19,
            "verse": 11,
            "name": "2 Chronicles 19:11",
            "text": "Amarias autem sacerdos et pontifex vester in his quæ ad Deum pertinent, præsidebit : porro Zabadias filius Ismahel, qui est dux in domo Juda, super ea opera erit quæ ad regis officium pertinent : habetisque magistros Levitas coram vobis. Confortamini, et agite diligenter, et erit Dominus vobiscum in bonis.   "
        }
    ]
}