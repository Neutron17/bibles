{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 14,
    "book_name": "2 Chronicles",
    "chapter": 10,
    "name": "2 Chronicles 10",
    "verses": [
        {
            "chapter": 10,
            "verse": 1,
            "name": "2 Chronicles 10:1",
            "text": "Profectus est autem Roboam in Sichem : illuc enim cunctus Israël convenerat ut constituerent eum regem. "
        },
        {
            "chapter": 10,
            "verse": 2,
            "name": "2 Chronicles 10:2",
            "text": "Quod cum audisset Jeroboam filius Nabat, qui erat in Ægypto (fugerat quippe illuc ante Salomonem), statim reversus est. "
        },
        {
            "chapter": 10,
            "verse": 3,
            "name": "2 Chronicles 10:3",
            "text": "Vocaveruntque eum, et venit cum universo Israël : et locuti sunt ad Roboam, dicentes : "
        },
        {
            "chapter": 10,
            "verse": 4,
            "name": "2 Chronicles 10:4",
            "text": "Pater tuus durissimo jugo nos pressit : tu leviora impera patre tuo, qui nobis imposuit gravem servitutem, et paululum de onere subleva, ut serviamus tibi. "
        },
        {
            "chapter": 10,
            "verse": 5,
            "name": "2 Chronicles 10:5",
            "text": "Qui ait : Post tres dies revertimini ad me. Cumque abiisset populus, "
        },
        {
            "chapter": 10,
            "verse": 6,
            "name": "2 Chronicles 10:6",
            "text": "iniit consilium cum senibus qui steterant coram patre ejus Salomone dum adhuc viveret, dicens : Quid datis consilii ut respondeam populo ? "
        },
        {
            "chapter": 10,
            "verse": 7,
            "name": "2 Chronicles 10:7",
            "text": "Qui dixerunt ei : Si placueris populo huic, et leniveris eos verbis clementibus, servient tibi omni tempore. "
        },
        {
            "chapter": 10,
            "verse": 8,
            "name": "2 Chronicles 10:8",
            "text": "At ille reliquit consilium senum, et cum juvenibus tractare cœpit, qui cum eo nutriti fuerant, et erant in comitatu illius. "
        },
        {
            "chapter": 10,
            "verse": 9,
            "name": "2 Chronicles 10:9",
            "text": "Dixitque ad eos : Quid vobis videtur ? vel respondere quid debeo populo huic, qui dixit mihi : Subleva jugum quod imposuit nobis pater tuus ? "
        },
        {
            "chapter": 10,
            "verse": 10,
            "name": "2 Chronicles 10:10",
            "text": "At illi responderunt ut juvenes, et nutriti cum eo in deliciis, atque dixerunt : Sic loqueris populo qui dixit tibi : Pater tuus aggravavit jugum nostrum, tu subleva : et sic respondebis ei : Minimus digitus meus grossior est lumbis patris mei. "
        },
        {
            "chapter": 10,
            "verse": 11,
            "name": "2 Chronicles 10:11",
            "text": "Pater meus imposuit vobis grave jugum, et ego majus pondus apponam ; pater meus cecidit vos flagellis, ego vero cædam vos scorpionibus. "
        },
        {
            "chapter": 10,
            "verse": 12,
            "name": "2 Chronicles 10:12",
            "text": "Venit ergo Jeroboam et universus populus ad Roboam die tertio, sicut præceperat eis. "
        },
        {
            "chapter": 10,
            "verse": 13,
            "name": "2 Chronicles 10:13",
            "text": "Responditque rex dura, derelicto consilio seniorum : "
        },
        {
            "chapter": 10,
            "verse": 14,
            "name": "2 Chronicles 10:14",
            "text": "locutusque est juxta juvenum voluntatem : Pater meus grave vobis imposuit jugum, quod ego gravius faciam ; pater meus cecidit vos flagellis, ego vero cædam vos scorpionibus. "
        },
        {
            "chapter": 10,
            "verse": 15,
            "name": "2 Chronicles 10:15",
            "text": "Et non acquievit populi precibus : erat enim voluntatis Dei ut compleretur sermo ejus quem locutus fuerat per manum Ahiæ Silonitis ad Jeroboam filium Nabat. "
        },
        {
            "chapter": 10,
            "verse": 16,
            "name": "2 Chronicles 10:16",
            "text": "Populus autem universus rege duriora dicente, sic locutus est ad eum : Non est nobis pars in David, neque hæreditas in filio Isai. Revertere in tabernacula tua, Israël ; tu autem pasce domum tuam David. Et abiit Israël in tabernacula sua. "
        },
        {
            "chapter": 10,
            "verse": 17,
            "name": "2 Chronicles 10:17",
            "text": "Super filios autem Israël qui habitabant in civitatibus Juda, regnavit Roboam. "
        },
        {
            "chapter": 10,
            "verse": 18,
            "name": "2 Chronicles 10:18",
            "text": "Misitque rex Roboam Aduram, qui præerat tributis, et lapidaverunt eum filii Israël, et mortuus est : porro rex Roboam currum festinavit ascendere, et fugit in Jerusalem. "
        },
        {
            "chapter": 10,
            "verse": 19,
            "name": "2 Chronicles 10:19",
            "text": "Recessitque Israël a domo David, usque ad diem hanc.   "
        }
    ]
}