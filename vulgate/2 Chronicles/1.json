{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 14,
    "book_name": "2 Chronicles",
    "chapter": 1,
    "name": "2 Chronicles 1",
    "verses": [
        {
            "chapter": 1,
            "verse": 1,
            "name": "2 Chronicles 1:1",
            "text": "Confortatus est ergo Salomon filius David in regno suo, et Dominus Deus ejus erat cum eo, et magnificavit eum in excelsum. "
        },
        {
            "chapter": 1,
            "verse": 2,
            "name": "2 Chronicles 1:2",
            "text": "Præcepitque Salomon universo Israëli, tribunis, et centurionibus, et ducibus, et judicibus omnis Israël, et principibus familiarum : "
        },
        {
            "chapter": 1,
            "verse": 3,
            "name": "2 Chronicles 1:3",
            "text": "et abiit cum universa multitudine in excelsum Gabaon, ubi erat tabernaculum fœderis Dei, quod fecit Moyses famulus Dei in solitudine. "
        },
        {
            "chapter": 1,
            "verse": 4,
            "name": "2 Chronicles 1:4",
            "text": "Arcam autem Dei adduxerat David de Cariathiarim in locum quem præparaverat ei, et ubi fixerat illi tabernaculum, hoc est, in Jerusalem. "
        },
        {
            "chapter": 1,
            "verse": 5,
            "name": "2 Chronicles 1:5",
            "text": "Altare quoque æneum quod fabricatus fuerat Beseleel filius Uri filii Hur, ibi erat coram tabernaculo Domini : quod et requisivit Salomon, et omnis ecclesia. "
        },
        {
            "chapter": 1,
            "verse": 6,
            "name": "2 Chronicles 1:6",
            "text": "Ascenditque Salomon ad altare æneum, coram tabernaculo fœderis Domini, et obtulit in eo mille hostias. "
        },
        {
            "chapter": 1,
            "verse": 7,
            "name": "2 Chronicles 1:7",
            "text": "Ecce autem in ipsa nocte apparuit ei Deus, dicens : Postula quod vis, ut dem tibi. "
        },
        {
            "chapter": 1,
            "verse": 8,
            "name": "2 Chronicles 1:8",
            "text": "Dixitque Salomon Deo : Tu fecisti cum David patre meo misericordiam magnam, et constituisti me regem pro eo. "
        },
        {
            "chapter": 1,
            "verse": 9,
            "name": "2 Chronicles 1:9",
            "text": "Nunc ergo Domine Deus, impleatur sermo tuus quem pollicitus es David patri meo : tu enim me fecisti regem super populum tuum multum, qui tam innumerabilis est quam pulvis terræ. "
        },
        {
            "chapter": 1,
            "verse": 10,
            "name": "2 Chronicles 1:10",
            "text": "Da mihi sapientiam et intelligentiam, ut ingrediar et egrediar coram populo tuo : quis enim potest hunc populum tuum digne, qui tam grandis est, judicare ?  "
        },
        {
            "chapter": 1,
            "verse": 11,
            "name": "2 Chronicles 1:11",
            "text": " Dixit autem Deus ad Salomonem : Quia hoc magis placuit cordi tuo, et non postulasti divitias, et substantiam, et gloriam, neque animas eorum qui te oderant, sed nec dies vitæ plurimos : petisti autem sapientiam et scientiam, ut judicare possis populum meum super quem constitui te regem : "
        },
        {
            "chapter": 1,
            "verse": 12,
            "name": "2 Chronicles 1:12",
            "text": "sapientia et scientia data sunt tibi : divitias autem et substantiam et gloriam dabo tibi, ita ut nullus in regibus nec ante te nec post te fuerit similis tui. "
        },
        {
            "chapter": 1,
            "verse": 13,
            "name": "2 Chronicles 1:13",
            "text": "Venit ergo Salomon ab excelso Gabaon in Jerusalem coram tabernaculo fœderis, et regnavit super Israël. "
        },
        {
            "chapter": 1,
            "verse": 14,
            "name": "2 Chronicles 1:14",
            "text": "Congregavitque sibi currus et equites, et facti sunt ei mille quadringenti currus, et duodecim millia equitum : et fecit eos esse in urbibus quadrigarum, et cum rege in Jerusalem. "
        },
        {
            "chapter": 1,
            "verse": 15,
            "name": "2 Chronicles 1:15",
            "text": "Præbuitque rex argentum et aurum in Jerusalem quasi lapides, et cedros quasi sycomoros quæ nascuntur in campestribus multitudine magna. "
        },
        {
            "chapter": 1,
            "verse": 16,
            "name": "2 Chronicles 1:16",
            "text": "Adducebantur autem ei equi de Ægypto et de Coa a negotiatoribus regis, qui ibant et emebant pretio, "
        },
        {
            "chapter": 1,
            "verse": 17,
            "name": "2 Chronicles 1:17",
            "text": "quadrigam equorum sexcentis argenteis, et equum centum quinquaginta : similiter de universis regnis Hethæorum, et a regibus Syriæ emptio celebrabatur.   "
        }
    ]
}