{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 14,
    "book_name": "2 Chronicles",
    "chapter": 17,
    "name": "2 Chronicles 17",
    "verses": [
        {
            "chapter": 17,
            "verse": 1,
            "name": "2 Chronicles 17:1",
            "text": "Regnavit autem Josaphat filius ejus pro eo, et invaluit contra Israël. "
        },
        {
            "chapter": 17,
            "verse": 2,
            "name": "2 Chronicles 17:2",
            "text": "Constituitque militum numeros in cunctis urbibus Juda quæ erant vallatæ muris. Præsidiaque disposuit in terra Juda, et in civitatibus Ephraim quas ceperat Asa pater ejus. "
        },
        {
            "chapter": 17,
            "verse": 3,
            "name": "2 Chronicles 17:3",
            "text": "Et fuit Dominus cum Josaphat, quia ambulavit in viis David patris sui primis : et non speravit in Baalim, "
        },
        {
            "chapter": 17,
            "verse": 4,
            "name": "2 Chronicles 17:4",
            "text": "sed in Deo patris sui : et perrexit in præceptis illius, et non juxta peccata Israël. "
        },
        {
            "chapter": 17,
            "verse": 5,
            "name": "2 Chronicles 17:5",
            "text": "Confirmavitque Dominus regnum in manu ejus, et dedit omnis Juda munera Josaphat : factæque sunt ei infinitæ divitiæ, et multa gloria. "
        },
        {
            "chapter": 17,
            "verse": 6,
            "name": "2 Chronicles 17:6",
            "text": "Cumque sumpsisset cor ejus audaciam propter vias Domini, etiam excelsa et lucos de Juda abstulit. "
        },
        {
            "chapter": 17,
            "verse": 7,
            "name": "2 Chronicles 17:7",
            "text": "Tertio autem anno regni sui misit de principibus suis Benhail, et Obdiam, et Zachariam, et Nathanaël, et Michæam, ut docerent in civitatibus Juda : "
        },
        {
            "chapter": 17,
            "verse": 8,
            "name": "2 Chronicles 17:8",
            "text": "et cum eis Levitas Semeiam, et Nathaniam, et Zabadiam, Asaël quoque, et Semiramoth, et Jonathan, Adoniamque et Thobiam, et Thobadoniam Levitas, et cum eis Elisama, et Joran sacerdotes : "
        },
        {
            "chapter": 17,
            "verse": 9,
            "name": "2 Chronicles 17:9",
            "text": "docebantque populum in Juda, habentes librum legis Domini, et circuibant cunctas urbes Juda, atque erudiebant populum. "
        },
        {
            "chapter": 17,
            "verse": 10,
            "name": "2 Chronicles 17:10",
            "text": "Itaque factus est pavor Domini super omnia regna terrarum quæ erant per gyrum Juda, nec audebant bellare contra Josaphat. "
        },
        {
            "chapter": 17,
            "verse": 11,
            "name": "2 Chronicles 17:11",
            "text": "Sed et Philisthæi Josaphat munera deferebant, et vectigal argenti : Arabes quoque adducebant pecora, arietum septem millia septingenta, et hircorum totidem. "
        },
        {
            "chapter": 17,
            "verse": 12,
            "name": "2 Chronicles 17:12",
            "text": "Crevit ergo Josaphat, et magnificatus est usque in sublime : atque ædificavit in Juda domos ad instar turrium, urbesque muratas. "
        },
        {
            "chapter": 17,
            "verse": 13,
            "name": "2 Chronicles 17:13",
            "text": "Et multa opera paravit in urbibus Juda : viri quoque bellatores et robusti erant in Jerusalem, "
        },
        {
            "chapter": 17,
            "verse": 14,
            "name": "2 Chronicles 17:14",
            "text": "quorum iste numerus per domos atque familias singulorum : in Juda principes exercitus, Ednas dux, et cum eo robustissimi viri trecenta millia. "
        },
        {
            "chapter": 17,
            "verse": 15,
            "name": "2 Chronicles 17:15",
            "text": "Post hunc Johanan princeps, et cum eo ducenta octoginta millia. "
        },
        {
            "chapter": 17,
            "verse": 16,
            "name": "2 Chronicles 17:16",
            "text": "Post istum quoque Amasias filius Zechri, consecratus Domino, et cum eo ducenta millia virorum fortium. "
        },
        {
            "chapter": 17,
            "verse": 17,
            "name": "2 Chronicles 17:17",
            "text": "Hunc sequebatur robustus ad prælia Eliada, et cum eo tenentium arcum et clypeum ducenta millia. "
        },
        {
            "chapter": 17,
            "verse": 18,
            "name": "2 Chronicles 17:18",
            "text": "Post istum etiam Jozabad, et cum eo centum octoginta millia expeditorum militum. "
        },
        {
            "chapter": 17,
            "verse": 19,
            "name": "2 Chronicles 17:19",
            "text": "Hi omnes erant ad manum regis, exceptis aliis quos posuerat in urbibus muratis in universo Juda.   "
        }
    ]
}