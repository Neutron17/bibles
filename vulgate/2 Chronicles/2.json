{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 14,
    "book_name": "2 Chronicles",
    "chapter": 2,
    "name": "2 Chronicles 2",
    "verses": [
        {
            "chapter": 2,
            "verse": 1,
            "name": "2 Chronicles 2:1",
            "text": "Decrevit autem Salomon ædificare domum nomini Domini, et palatium sibi. "
        },
        {
            "chapter": 2,
            "verse": 2,
            "name": "2 Chronicles 2:2",
            "text": "Et numeravit septuaginta millia virorum portantium humeris, et octoginta millia qui cæderent lapides in montibus, præpositosque eorum tria millia sexcentos. "
        },
        {
            "chapter": 2,
            "verse": 3,
            "name": "2 Chronicles 2:3",
            "text": "Misit quoque ad Hiram regem Tyri, dicens : Sicut egisti cum David patre meo, et misisti ei ligna cedrina ut ædificaret sibi domum, in qua et habitavit : "
        },
        {
            "chapter": 2,
            "verse": 4,
            "name": "2 Chronicles 2:4",
            "text": "sic fac mecum ut ædificem domum nomini Domini Dei mei, ut consecrem eam ad adolendum incensum coram illo, et fumiganda aromata, et ad propositionem panum sempiternam, et ad holocautomata mane, et vespere, sabbatis quoque, et neomeniis, et solemnitatibus Domini Dei nostri in sempiternum, quæ mandata sunt Israëli. "
        },
        {
            "chapter": 2,
            "verse": 5,
            "name": "2 Chronicles 2:5",
            "text": "Domus enim quam ædificare cupio, magna est : magnus est enim Deus noster super omnes deos. "
        },
        {
            "chapter": 2,
            "verse": 6,
            "name": "2 Chronicles 2:6",
            "text": "Quis ergo poterit prævalere, ut ædificet ei dignam domum ? si cælum, et cæli cælorum, capere eum nequeunt, quantus ego sum, ut possim ædificare ei domum ? sed ad hoc tantum, ut adoleatur incensum coram illo. "
        },
        {
            "chapter": 2,
            "verse": 7,
            "name": "2 Chronicles 2:7",
            "text": "Mitte ergo mihi virum eruditum, qui noverit operari in auro, et argento, ære, et ferro, purpura, coccino, et hyacintho : et qui sciat sculpere cælaturas cum his artificibus quos mecum habeo in Judæa, et Jerusalem, quos præparavit David pater meus. "
        },
        {
            "chapter": 2,
            "verse": 8,
            "name": "2 Chronicles 2:8",
            "text": "Sed et ligna cedrina mitte mihi, et arceuthina, et pinea de Libano : scio enim quod servi tui noverint cædere ligna de Libano : et erunt servi mei cum servis tuis, "
        },
        {
            "chapter": 2,
            "verse": 9,
            "name": "2 Chronicles 2:9",
            "text": "ut parentur mihi ligna plurima. Domus enim quam cupio ædificare, magna est nimis, et inclyta. "
        },
        {
            "chapter": 2,
            "verse": 10,
            "name": "2 Chronicles 2:10",
            "text": "Præterea operariis qui cæsuri sunt ligna, servis tuis, dabo in cibaria tritici coros viginti millia, et hordei coros totidem, et vini viginti millia metretas, olei quoque sata viginti millia.  "
        },
        {
            "chapter": 2,
            "verse": 11,
            "name": "2 Chronicles 2:11",
            "text": " Dixit autem Hiram rex Tyri per litteras quas miserat Salomoni : Quia dilexit Dominus populum suum, idcirco te regnare fecit super eum. "
        },
        {
            "chapter": 2,
            "verse": 12,
            "name": "2 Chronicles 2:12",
            "text": "Et addidit, dicens : Benedictus Dominus Deus Israël, qui fecit cælum et terram : qui dedit David regi filium sapientem et eruditum et sensatum atque prudentem, ut ædificaret domum Domino, et palatium sibi. "
        },
        {
            "chapter": 2,
            "verse": 13,
            "name": "2 Chronicles 2:13",
            "text": "Misi ergo tibi virum prudentem et scientissimum Hiram patrem meum, "
        },
        {
            "chapter": 2,
            "verse": 14,
            "name": "2 Chronicles 2:14",
            "text": "filium mulieris de filiabus Dan, cujus pater fuit Tyrius, qui novit operari in auro, et argento, ære, et ferro, et marmore, et lignis, in purpura quoque, et hyacintho, et bysso, et coccino : et qui scit cælare omnem sculpturam, et adinvenire prudenter quodcumque in opere necessarium est cum artificibus tuis, et cum artificibus domini mei David patris tui. "
        },
        {
            "chapter": 2,
            "verse": 15,
            "name": "2 Chronicles 2:15",
            "text": "Triticum ergo, et hordeum, et oleum, et vinum, quæ pollicitus es, domine mi, mitte servis tuis. "
        },
        {
            "chapter": 2,
            "verse": 16,
            "name": "2 Chronicles 2:16",
            "text": "Nos autem cædemus ligna de Libano, quot necessaria habueris, et applicabimus ea ratibus per mare in Joppe : tuum autem erit transferre ea in Jerusalem. "
        },
        {
            "chapter": 2,
            "verse": 17,
            "name": "2 Chronicles 2:17",
            "text": "Numeravit igitur Salomon omnes viros proselytos qui erant in terra Israël, post dinumerationem quam dinumeravit David pater ejus, et inventi sunt centum quinquaginta millia, et tria millia sexcenti. "
        },
        {
            "chapter": 2,
            "verse": 18,
            "name": "2 Chronicles 2:18",
            "text": "Fecitque ex eis septuaginta millia qui humeris onera portarent, et octoginta millia qui lapides in montibus cæderent : tria autem millia et sexcentos præpositos operum populi.   "
        }
    ]
}