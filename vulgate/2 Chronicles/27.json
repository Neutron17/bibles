{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 14,
    "book_name": "2 Chronicles",
    "chapter": 27,
    "name": "2 Chronicles 27",
    "verses": [
        {
            "chapter": 27,
            "verse": 1,
            "name": "2 Chronicles 27:1",
            "text": "Viginti quinque annorum erat Joatham cum regnare cœpisset, et sedecim annis regnavit in Jerusalem : nomen matris ejus Jerusa filia Sadoc. "
        },
        {
            "chapter": 27,
            "verse": 2,
            "name": "2 Chronicles 27:2",
            "text": "Fecitque quod rectum erat coram Domino, juxta omnia quæ fecerat Ozias pater suus, excepto quod non est ingressus templum Domini : et adhuc populus delinquebat. "
        },
        {
            "chapter": 27,
            "verse": 3,
            "name": "2 Chronicles 27:3",
            "text": "Ipse ædificavit portam domus Domini excelsam, et in muro Ophel multa construxit. "
        },
        {
            "chapter": 27,
            "verse": 4,
            "name": "2 Chronicles 27:4",
            "text": "Urbes quoque ædificavit in montibus Juda, et in saltibus castella et turres. "
        },
        {
            "chapter": 27,
            "verse": 5,
            "name": "2 Chronicles 27:5",
            "text": "Ipse pugnavit contra regem filiorum Ammon, et vicit eos, dederuntque ei filii Ammon in tempore illo centum talenta argenti, et decem millia coros tritici, ac totidem coros hordei : hæc ei præbuerunt filii Ammon in anno secundo et tertio. "
        },
        {
            "chapter": 27,
            "verse": 6,
            "name": "2 Chronicles 27:6",
            "text": "Corroboratusque est Joatham, eo quod direxisset vias suas coram Domino Deo suo. "
        },
        {
            "chapter": 27,
            "verse": 7,
            "name": "2 Chronicles 27:7",
            "text": "Reliqua autem sermonum Joatham, et omnes pugnæ ejus et opera, scripta sunt in libro regum Israël et Juda. "
        },
        {
            "chapter": 27,
            "verse": 8,
            "name": "2 Chronicles 27:8",
            "text": "Viginti quinque annorum erat cum regnare cœpisset, et sedecim annis regnavit in Jerusalem. "
        },
        {
            "chapter": 27,
            "verse": 9,
            "name": "2 Chronicles 27:9",
            "text": "Dormivitque Joatham cum patribus suis, et sepelierunt eum in civitate David : et regnavit Achaz filius ejus pro eo.   "
        }
    ]
}