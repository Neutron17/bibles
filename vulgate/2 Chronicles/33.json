{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 14,
    "book_name": "2 Chronicles",
    "chapter": 33,
    "name": "2 Chronicles 33",
    "verses": [
        {
            "chapter": 33,
            "verse": 1,
            "name": "2 Chronicles 33:1",
            "text": "Duodecim annorum erat Manasses cum regnare cœpisset, et quinquaginta quinque annis regnavit in Jerusalem. "
        },
        {
            "chapter": 33,
            "verse": 2,
            "name": "2 Chronicles 33:2",
            "text": "Fecit autem malum coram Domino, juxta abominationes gentium quas subvertit Dominus coram filiis Israël : "
        },
        {
            "chapter": 33,
            "verse": 3,
            "name": "2 Chronicles 33:3",
            "text": "et conversus instauravit excelsa quæ demolitus fuerat Ezechias pater ejus : construxitque aras Baalim, et fecit lucos, et adoravit omnem militiam cæli, et coluit eam. "
        },
        {
            "chapter": 33,
            "verse": 4,
            "name": "2 Chronicles 33:4",
            "text": "Ædificavit quoque altaria in domo Domini, de qua dixerat Dominus : In Jerusalem erit nomen meum in æternum. "
        },
        {
            "chapter": 33,
            "verse": 5,
            "name": "2 Chronicles 33:5",
            "text": "Ædificavit autem ea cuncto exercitui cæli in duobus atriis domus Domini. "
        },
        {
            "chapter": 33,
            "verse": 6,
            "name": "2 Chronicles 33:6",
            "text": "Transireque fecit filios suos per ignem in valle Benennom : observabat somnia, sectabatur auguria, maleficis artibus inserviebat, habebat secum magos et incantatores, multaque mala operatus est coram Domino ut irritaret eum. "
        },
        {
            "chapter": 33,
            "verse": 7,
            "name": "2 Chronicles 33:7",
            "text": "Sculptile quoque et conflatile signum posuit in domo Dei, de qua locutus est Deus ad David, et ad Salomonem filium ejus, dicens : In domo hac, et in Jerusalem quam elegi de cunctis tribubus Israël, ponam nomen meum in sempiternum. "
        },
        {
            "chapter": 33,
            "verse": 8,
            "name": "2 Chronicles 33:8",
            "text": "Et moveri non faciam pedem Israël de terra quam tradidi patribus eorum : ita dumtaxat si custodierint facere quæ præcepi eis, cunctamque legem, et cæremonias atque judicia, per manum Moysi. "
        },
        {
            "chapter": 33,
            "verse": 9,
            "name": "2 Chronicles 33:9",
            "text": "Igitur Manasses seduxit Judam, et habitatores Jerusalem, ut facerent malum super omnes gentes quas subverterat Dominus a facie filiorum Israël. "
        },
        {
            "chapter": 33,
            "verse": 10,
            "name": "2 Chronicles 33:10",
            "text": "Locutusque est Dominus ad eum, et ad populum illius, et attendere noluerunt. "
        },
        {
            "chapter": 33,
            "verse": 11,
            "name": "2 Chronicles 33:11",
            "text": "Idcirco superinduxit eis principes exercitus regis Assyriorum : ceperuntque Manassen, et vinctum catenis atque compedibus duxerunt in Babylonem.  "
        },
        {
            "chapter": 33,
            "verse": 12,
            "name": "2 Chronicles 33:12",
            "text": " Qui postquam coangustatus est, oravit Dominum Deum suum : et egit pœnitentiam valde coram Deo patrum suorum. "
        },
        {
            "chapter": 33,
            "verse": 13,
            "name": "2 Chronicles 33:13",
            "text": "Deprecatusque est eum, et obsecravit intente : et exaudivit orationem ejus, reduxitque eum Jerusalem in regnum suum, et cognovit Manasses quod Dominus ipse esset Deus. "
        },
        {
            "chapter": 33,
            "verse": 14,
            "name": "2 Chronicles 33:14",
            "text": "Post hæc ædificavit murum extra civitatem David ad occidentem Gihon in convalle, ab introitu portæ piscium per circuitum usque ad Ophel, et exaltavit illum vehementer : constituitque principes exercitus in cunctis civitatibus Juda munitis : "
        },
        {
            "chapter": 33,
            "verse": 15,
            "name": "2 Chronicles 33:15",
            "text": "et abstulit deos alienos, et simulacrum de domo Domini : aras quoque, quas fecerat in monte domus Domini et in Jerusalem : et projecit omnia extra urbem. "
        },
        {
            "chapter": 33,
            "verse": 16,
            "name": "2 Chronicles 33:16",
            "text": "Porro instauravit altare Domini, et immolavit super illud victimas, et pacifica, et laudem : præcepitque Judæ ut serviret Domino Deo Israël. "
        },
        {
            "chapter": 33,
            "verse": 17,
            "name": "2 Chronicles 33:17",
            "text": "Attamen adhuc populus immolabat in excelsis Domino Deo suo. "
        },
        {
            "chapter": 33,
            "verse": 18,
            "name": "2 Chronicles 33:18",
            "text": "Reliqua autem gestorum Manasse, et obsecratio ejus ad Deum suum, verba quoque videntium qui loquebantur ad eum in nomine Domini Dei Israël, continentur in sermonibus regum Israël. "
        },
        {
            "chapter": 33,
            "verse": 19,
            "name": "2 Chronicles 33:19",
            "text": "Oratio quoque ejus et exauditio, et cuncta peccata atque contemptus, loca etiam in quibus ædificavit excelsa, et fecit lucos et statuas antequam ageret pœnitentiam, scripta sunt in sermonibus Hozai. "
        },
        {
            "chapter": 33,
            "verse": 20,
            "name": "2 Chronicles 33:20",
            "text": "Dormivit ergo Manasses cum patribus suis, et sepelierunt eum in domo sua : regnavitque pro eo filius ejus Amon.  "
        },
        {
            "chapter": 33,
            "verse": 21,
            "name": "2 Chronicles 33:21",
            "text": " Viginti duorum annorum erat Amon cum regnare cœpisset, et duobus annis regnavit in Jerusalem. "
        },
        {
            "chapter": 33,
            "verse": 22,
            "name": "2 Chronicles 33:22",
            "text": "Fecitque malum in conspectu Domini, sicut fecerat Manasses pater ejus : et cunctis idolis quæ Manasses fuerat fabricatus, immolavit atque servivit. "
        },
        {
            "chapter": 33,
            "verse": 23,
            "name": "2 Chronicles 33:23",
            "text": "Et non est reveritus faciem Domini, sicut reveritus est Manasses pater ejus, et multo majora deliquit. "
        },
        {
            "chapter": 33,
            "verse": 24,
            "name": "2 Chronicles 33:24",
            "text": "Cumque conjurassent adversus eum servi sui, interfecerunt eum in domo sua. "
        },
        {
            "chapter": 33,
            "verse": 25,
            "name": "2 Chronicles 33:25",
            "text": "Porro reliqua populi multitudo, cæsis iis qui Amon percusserant, constituit regem Josiam filium ejus pro eo.   "
        }
    ]
}