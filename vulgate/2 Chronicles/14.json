{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 14,
    "book_name": "2 Chronicles",
    "chapter": 14,
    "name": "2 Chronicles 14",
    "verses": [
        {
            "chapter": 14,
            "verse": 1,
            "name": "2 Chronicles 14:1",
            "text": "Dormivit autem Abia cum patribus suis, et sepelierunt eum in civitate David : regnavitque Asa filius ejus pro eo, in cujus diebus quievit terra annis decem. "
        },
        {
            "chapter": 14,
            "verse": 2,
            "name": "2 Chronicles 14:2",
            "text": "Fecit autem Asa quod bonum et placitum erat in conspectu Dei sui, et subvertit altaria peregrini cultus, et excelsa. "
        },
        {
            "chapter": 14,
            "verse": 3,
            "name": "2 Chronicles 14:3",
            "text": "Et confregit statuas, lucosque succidit : "
        },
        {
            "chapter": 14,
            "verse": 4,
            "name": "2 Chronicles 14:4",
            "text": "et præcepit Judæ ut quæreret Dominum Deum patrum suorum, et faceret legem, et universa mandata : "
        },
        {
            "chapter": 14,
            "verse": 5,
            "name": "2 Chronicles 14:5",
            "text": "et abstulit de cunctis urbibus Juda aras et fana, et regnavit in pace. "
        },
        {
            "chapter": 14,
            "verse": 6,
            "name": "2 Chronicles 14:6",
            "text": "Ædificavit quoque urbes munitas in Juda, quia quietus erat, et nulla temporibus ejus bella surrexerant, pacem Domino largiente. "
        },
        {
            "chapter": 14,
            "verse": 7,
            "name": "2 Chronicles 14:7",
            "text": "Dixit autem Judæ : Ædificemus civitates istas, et vallemus muris, et roboremus turribus, et portis, et seris, donec a bellis quieta sunt omnia, eo quod quæsierimus Dominum Deum patrum nostrorum, et dederit nobis pacem per gyrum. Ædificaverunt igitur, et nullum in exstruendo impedimentum fuit. "
        },
        {
            "chapter": 14,
            "verse": 8,
            "name": "2 Chronicles 14:8",
            "text": "Habuit autem Asa in exercitu suo portantium scuta et hastas de Juda trecenta millia, de Benjamin vero scutariorum et sagittariorum ducenta octoginta millia : omnes isti viri fortissimi.  "
        },
        {
            "chapter": 14,
            "verse": 9,
            "name": "2 Chronicles 14:9",
            "text": " Egressus est autem contra eos Zara Æthiops cum exercitu suo, decies centena millia, et curribus trecentis : et venit usque Maresa. "
        },
        {
            "chapter": 14,
            "verse": 10,
            "name": "2 Chronicles 14:10",
            "text": "Porro Asa perrexit obviam ei, et instruxit aciem ad bellum in valle Sephata, quæ est juxta Maresa : "
        },
        {
            "chapter": 14,
            "verse": 11,
            "name": "2 Chronicles 14:11",
            "text": "et invocavit Dominum Deum, et ait : Domine, non est apud te ulla distantia, utrum in paucis auxilieris, an in pluribus. Adjuva nos, Domine Deus noster : in te enim, et in tuo nomine habentes fiduciam, venimus contra hanc multitudinem. Domine, Deus noster tu es : non prævaleat contra te homo. "
        },
        {
            "chapter": 14,
            "verse": 12,
            "name": "2 Chronicles 14:12",
            "text": "Exterruit itaque Dominus Æthiopes coram Asa et Juda : fugeruntque Æthiopes. "
        },
        {
            "chapter": 14,
            "verse": 13,
            "name": "2 Chronicles 14:13",
            "text": "Et persecutus est eos Asa, et populus qui cum eo erat, usque Gerara : et ruerunt Æthiopes usque ad internecionem, quia Domino cædente contriti sunt, et exercitu illius præliante. Tulerunt ergo spolia multa, "
        },
        {
            "chapter": 14,
            "verse": 14,
            "name": "2 Chronicles 14:14",
            "text": "et percusserunt civitates omnes per circuitum Geraræ : grandis quippe cunctos terror invaserat : et diripuerunt urbes, et multam prædam asportaverunt. "
        },
        {
            "chapter": 14,
            "verse": 15,
            "name": "2 Chronicles 14:15",
            "text": "Sed et caulas ovium destruentes, tulerunt pecorum infinitam multitudinem, et camelorum : reversique sunt in Jerusalem.   "
        }
    ]
}