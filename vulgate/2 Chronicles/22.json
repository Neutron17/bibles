{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 14,
    "book_name": "2 Chronicles",
    "chapter": 22,
    "name": "2 Chronicles 22",
    "verses": [
        {
            "chapter": 22,
            "verse": 1,
            "name": "2 Chronicles 22:1",
            "text": "Constituerunt autem habitatores Jerusalem Ochoziam filium ejus minimum regem pro eo : omnes enim majores natu, qui ante eum fuerant, interfecerant latrones Arabum qui irruerant in castra : regnavitque Ochozias filius Joram regis Juda. "
        },
        {
            "chapter": 22,
            "verse": 2,
            "name": "2 Chronicles 22:2",
            "text": "Quadraginta duorum annorum erat Ochozias cum regnare cœpisset, et uno anno regnavit in Jerusalem : et nomen matris ejus Athalia filia Amri. "
        },
        {
            "chapter": 22,
            "verse": 3,
            "name": "2 Chronicles 22:3",
            "text": "Sed et ipse ingressus est per vias domus Achab : mater enim ejus impulit eum ut impie ageret. "
        },
        {
            "chapter": 22,
            "verse": 4,
            "name": "2 Chronicles 22:4",
            "text": "Fecit igitur malum in conspectu Domini, sicut domus Achab : ipsi enim fuerunt ei consiliarii post mortem patris sui, in interitum ejus : "
        },
        {
            "chapter": 22,
            "verse": 5,
            "name": "2 Chronicles 22:5",
            "text": "ambulavitque in consiliis eorum. Et perrexit cum Joram filio Achab rege Israël in bellum contra Hazaël regem Syriæ in Ramoth Galaad : vulneraveruntque Syri Joram. "
        },
        {
            "chapter": 22,
            "verse": 6,
            "name": "2 Chronicles 22:6",
            "text": "Qui reversus est ut curaretur in Jezrahel : multas enim plagas acceperat in supradicto certamine. Igitur Ochozias filius Joram rex Juda descendit ut inviseret Joram filium Achab in Jezrahel ægrotantem. "
        },
        {
            "chapter": 22,
            "verse": 7,
            "name": "2 Chronicles 22:7",
            "text": "Voluntatis quippe fuit Dei adversus Ochoziam, ut veniret ad Joram : et cum venisset, et egrederetur cum eo adversum Jehu filium Namsi, quem unxit Dominus ut deleret domum Achab. "
        },
        {
            "chapter": 22,
            "verse": 8,
            "name": "2 Chronicles 22:8",
            "text": "Cum ergo everteret Jehu domum Achab, invenit principes Juda, et filios fratrum Ochoziæ, qui ministrabant ei, et interfecit illos. "
        },
        {
            "chapter": 22,
            "verse": 9,
            "name": "2 Chronicles 22:9",
            "text": "Ipsum quoque perquirens Ochoziam, comprehendit latitantem in Samaria : adductumque ad se, occidit : et sepelierunt eum, eo quod esset filius Josaphat, qui quæsierat Dominum in toto corde suo.   Nec erat ultra spes aliqua ut de stirpe quis regnaret Ochoziæ : "
        },
        {
            "chapter": 22,
            "verse": 10,
            "name": "2 Chronicles 22:10",
            "text": "siquidem Athalia mater ejus, videns quod mortuus esset filius suus, surrexit, et interfecit omnem stirpem regiam domus Joram. "
        },
        {
            "chapter": 22,
            "verse": 11,
            "name": "2 Chronicles 22:11",
            "text": "Porro Josabeth filia regis tulit Joas filium Ochoziæ, et furata est eum de medio filiorum regis, cum interficerentur : absconditque eum cum nutrice sua in cubiculo lectulorum : Josabeth autem, quæ absconderat eum, erat filia regis Joram, uxor Jojadæ pontificis, soror Ochoziæ : et idcirco Athalia non interfecit eum. "
        },
        {
            "chapter": 22,
            "verse": 12,
            "name": "2 Chronicles 22:12",
            "text": "Fuit ergo cum eis in domo Dei absconditus sex annis, quibus regnavit Athalia super terram.   "
        }
    ]
}