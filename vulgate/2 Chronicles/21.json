{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 14,
    "book_name": "2 Chronicles",
    "chapter": 21,
    "name": "2 Chronicles 21",
    "verses": [
        {
            "chapter": 21,
            "verse": 1,
            "name": "2 Chronicles 21:1",
            "text": "Dormivit autem Josaphat cum patribus suis, et sepultus est cum eis in civitate David : regnavitque Joram filius ejus pro eo. "
        },
        {
            "chapter": 21,
            "verse": 2,
            "name": "2 Chronicles 21:2",
            "text": "Qui habuit fratres filios Josaphat, Azariam, et Jahiel, et Zachariam, et Azariam, et Michaël, et Saphatiam : omnes hi filii Josaphat regis Juda. "
        },
        {
            "chapter": 21,
            "verse": 3,
            "name": "2 Chronicles 21:3",
            "text": "Deditque eis pater suus multa munera argenti et auri, et pensitationes, cum civitatibus munitissimis in Juda : regnum autem tradidit Joram, eo quod esset primogenitus. "
        },
        {
            "chapter": 21,
            "verse": 4,
            "name": "2 Chronicles 21:4",
            "text": "Surrexit ergo Joram super regnum patris sui : cumque se confirmasset, occidit omnes fratres suos gladio, et quosdam de principibus Israël. "
        },
        {
            "chapter": 21,
            "verse": 5,
            "name": "2 Chronicles 21:5",
            "text": "Triginta duorum annorum erat Joram cum regnare cœpisset, et octo annis regnavit in Jerusalem. "
        },
        {
            "chapter": 21,
            "verse": 6,
            "name": "2 Chronicles 21:6",
            "text": "Ambulavitque in viis regum Israël, sicut egerat domus Achab : filia quippe Achab erat uxor ejus : et fecit malum in conspectu Domini. "
        },
        {
            "chapter": 21,
            "verse": 7,
            "name": "2 Chronicles 21:7",
            "text": "Noluit autem Dominus disperdere domum David propter pactum quod inierat cum eo : et quia promiserat ut daret ei lucernam, et filiis ejus omni tempore. "
        },
        {
            "chapter": 21,
            "verse": 8,
            "name": "2 Chronicles 21:8",
            "text": "In diebus illis rebellavit Edom, ne esset subditus Judæ, et constituit sibi regem. "
        },
        {
            "chapter": 21,
            "verse": 9,
            "name": "2 Chronicles 21:9",
            "text": "Cumque transisset Joram cum principibus suis, et cuncto equitatu qui erat secum, surrexit nocte, et percussit Edom, qui se circumdederat, et omnes duces equitatus ejus. "
        },
        {
            "chapter": 21,
            "verse": 10,
            "name": "2 Chronicles 21:10",
            "text": "Attamen rebellavit Edom, ne esset sub ditione Juda usque ad hanc diem : eo tempore et Lobna recessit ne esset sub manu illius. Dereliquerat enim Dominum Deum patrum suorum : "
        },
        {
            "chapter": 21,
            "verse": 11,
            "name": "2 Chronicles 21:11",
            "text": "insuper et excelsa fabricatus est in urbibus Juda, et fornicari fecit habitatores Jerusalem, et prævaricari Judam.  "
        },
        {
            "chapter": 21,
            "verse": 12,
            "name": "2 Chronicles 21:12",
            "text": " Allatæ sunt autem ei litteræ ab Elia propheta, in quibus scriptum erat : Hæc dicit Dominus Deus David patris tui : Quoniam non ambulasti in viis Josaphat patris tui, et in viis Asa regis Juda, "
        },
        {
            "chapter": 21,
            "verse": 13,
            "name": "2 Chronicles 21:13",
            "text": "sed incessisti per iter regum Israël, et fornicari fecisti Judam et habitatores Jerusalem, imitatus fornicationem domus Achab, insuper et fratres tuos, domum patris tui, meliores te, occidisti : "
        },
        {
            "chapter": 21,
            "verse": 14,
            "name": "2 Chronicles 21:14",
            "text": "ecce Dominus percutiet te plaga magna cum populo tuo, et filiis, et uxoribus tuis, universaque substantia tua. "
        },
        {
            "chapter": 21,
            "verse": 15,
            "name": "2 Chronicles 21:15",
            "text": "Tu autem ægrotabis pessimo languore uteri tui, donec egrediantur vitalia tua paulatim per singulos dies. "
        },
        {
            "chapter": 21,
            "verse": 16,
            "name": "2 Chronicles 21:16",
            "text": "Suscitavit ergo Dominus contra Joram spiritum Philisthinorum, et Arabum qui confines sunt Æthiopibus : "
        },
        {
            "chapter": 21,
            "verse": 17,
            "name": "2 Chronicles 21:17",
            "text": "et ascenderunt in terram Juda, et vastaverunt eam, diripueruntque cunctam substantiam quæ inventa est in domo regis, insuper et filios ejus, et uxores : nec remansit ei filius, nisi Joachaz, qui minimus natu erat. "
        },
        {
            "chapter": 21,
            "verse": 18,
            "name": "2 Chronicles 21:18",
            "text": "Et super hæc omnia percussit eum Dominus alvi languore insanabili. "
        },
        {
            "chapter": 21,
            "verse": 19,
            "name": "2 Chronicles 21:19",
            "text": "Cumque diei succederet dies, et temporum spatia volverentur, duorum annorum expletus est circulus : et sic longa consumptus tabe, ita ut egereret etiam viscera sua, languore pariter, et vita caruit. Mortuusque est in infirmitate pessima, et non fecit ei populus secundum morem combustionis exequias, sicut fecerat majoribus ejus. "
        },
        {
            "chapter": 21,
            "verse": 20,
            "name": "2 Chronicles 21:20",
            "text": "Triginta duorum annorum fuit cum regnare cœpisset, et octo annis regnavit in Jerusalem. Ambulavitque non recte, et sepelierunt eum in civitate David, verumtamen non in sepulchro regum.   "
        }
    ]
}