{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 14,
    "book_name": "2 Chronicles",
    "chapter": 12,
    "name": "2 Chronicles 12",
    "verses": [
        {
            "chapter": 12,
            "verse": 1,
            "name": "2 Chronicles 12:1",
            "text": "Cumque roboratum fuisset regnum Roboam et confortatum, dereliquit legem Domini, et omnis Israël cum eo. "
        },
        {
            "chapter": 12,
            "verse": 2,
            "name": "2 Chronicles 12:2",
            "text": "Anno autem quinto regni Roboam, ascendit Sesac rex Ægypti in Jerusalem (quia peccaverant Domino) "
        },
        {
            "chapter": 12,
            "verse": 3,
            "name": "2 Chronicles 12:3",
            "text": "cum mille ducentis curribus, et sexaginta millibus equitum : nec erat numerus vulgi quod venerat cum eo ex Ægypto, Libyes scilicet, et Troglodytæ, et Æthiopes. "
        },
        {
            "chapter": 12,
            "verse": 4,
            "name": "2 Chronicles 12:4",
            "text": "Cepitque civitates munitissimas in Juda, et venit usque in Jerusalem. "
        },
        {
            "chapter": 12,
            "verse": 5,
            "name": "2 Chronicles 12:5",
            "text": "Semeias autem propheta ingressus est ad Roboam, et principes Juda qui congregati fuerant in Jerusalem, fugientes Sesac : dixitque ad eos : Hæc dicit Dominus : Vos reliquistis me, et ego reliqui vos in manu Sesac. "
        },
        {
            "chapter": 12,
            "verse": 6,
            "name": "2 Chronicles 12:6",
            "text": "Consternatique principes Israël et rex, dixerunt : Justus est Dominus. "
        },
        {
            "chapter": 12,
            "verse": 7,
            "name": "2 Chronicles 12:7",
            "text": "Cumque vidisset Dominus quod humiliati essent, factus est sermo Domini ad Semeiam, dicens : Quia humiliati sunt, non disperdam eos, daboque eis pauxillum auxilii, et non stillabit furor meus super Jerusalem per manum Sesac. "
        },
        {
            "chapter": 12,
            "verse": 8,
            "name": "2 Chronicles 12:8",
            "text": "Verumtamen servient ei, ut sciant distantiam servitutis meæ, et servitutis regni terrarum. "
        },
        {
            "chapter": 12,
            "verse": 9,
            "name": "2 Chronicles 12:9",
            "text": "Recessit itaque Sesac rex Ægypti ab Jerusalem, sublatis thesauris domus Domini et domus regis : omniaque secum tulit, et clypeos aureos quos fecerat Salomon : "
        },
        {
            "chapter": 12,
            "verse": 10,
            "name": "2 Chronicles 12:10",
            "text": "pro quibus fecit rex æneos, et tradidit illos principibus scutariorum, qui custodiebant vestibulum palatii. "
        },
        {
            "chapter": 12,
            "verse": 11,
            "name": "2 Chronicles 12:11",
            "text": "Cumque introiret rex domum Domini, veniebant scutarii et tollebant eos, iterumque referebant eos ad armamentarium suum. "
        },
        {
            "chapter": 12,
            "verse": 12,
            "name": "2 Chronicles 12:12",
            "text": "Verumtamen quia humiliati sunt, aversa est ab eis ira Domini, nec deleti sunt penitus : siquidem et in Juda inventa sunt opera bona. "
        },
        {
            "chapter": 12,
            "verse": 13,
            "name": "2 Chronicles 12:13",
            "text": "Confortatus est ergo rex Roboam in Jerusalem, atque regnavit : quadraginta autem et unius anni erat cum regnare cœpisset, et decem et septem annis regnavit in Jerusalem, urbe quam elegit Dominus ut confirmaret nomen suum ibi, de cunctis tribubus Israël : nomen autem matris ejus Naama Ammanitis. "
        },
        {
            "chapter": 12,
            "verse": 14,
            "name": "2 Chronicles 12:14",
            "text": "Fecit autem malum, et non præparavit cor suum ut quæreret Dominum.  "
        },
        {
            "chapter": 12,
            "verse": 15,
            "name": "2 Chronicles 12:15",
            "text": " Opera vero Roboam prima et novissima scripta sunt in libris Semeiæ prophetæ, et Addo videntis, et diligenter exposita : pugnaveruntque adversum se Roboam et Jeroboam cunctis diebus. "
        },
        {
            "chapter": 12,
            "verse": 16,
            "name": "2 Chronicles 12:16",
            "text": "Et dormivit Roboam cum patribus suis, sepultusque est in civitate David : et regnavit Abia filius ejus pro eo.   "
        }
    ]
}