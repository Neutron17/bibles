{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 14,
    "book_name": "2 Chronicles",
    "chapter": 25,
    "name": "2 Chronicles 25",
    "verses": [
        {
            "chapter": 25,
            "verse": 1,
            "name": "2 Chronicles 25:1",
            "text": "Viginti quinque annorum erat Amasias cum regnare cœpisset, et viginti novem annis regnavit in Jerusalem : nomen matris ejus Joadan de Jerusalem. "
        },
        {
            "chapter": 25,
            "verse": 2,
            "name": "2 Chronicles 25:2",
            "text": "Fecitque bonum in conspectu Domini, verumtamen non in corde perfecto. "
        },
        {
            "chapter": 25,
            "verse": 3,
            "name": "2 Chronicles 25:3",
            "text": "Cumque roboratum sibi videret imperium, jugulavit servos qui occiderant regem patrem suum, "
        },
        {
            "chapter": 25,
            "verse": 4,
            "name": "2 Chronicles 25:4",
            "text": "sed filios eorum non interfecit, sicut scriptum est in libro legis Moysi, ubi præcepit Dominus, dicens : Non occidentur patres pro filiis, neque filii pro patribus suis, sed unusquisque in suo peccato morietur. "
        },
        {
            "chapter": 25,
            "verse": 5,
            "name": "2 Chronicles 25:5",
            "text": "Congregavit igitur Amasias Judam, et constituit eos per familias, tribunosque et centuriones in universo Juda et Benjamin : et recensuit a viginti annis supra, invenitque trecenta millia juvenum qui egrederentur ad pugnam, et tenerent hastam et clypeum : "
        },
        {
            "chapter": 25,
            "verse": 6,
            "name": "2 Chronicles 25:6",
            "text": "mercede quoque conduxit de Israël centum millia robustorum, centum talentis argenti. "
        },
        {
            "chapter": 25,
            "verse": 7,
            "name": "2 Chronicles 25:7",
            "text": "Venit autem homo Dei ad illum, et ait : O rex, ne egrediatur tecum exercitus Israël : non est enim Dominus cum Israël, et cunctis filiis Ephraim : "
        },
        {
            "chapter": 25,
            "verse": 8,
            "name": "2 Chronicles 25:8",
            "text": "quod si putas in robore exercitus bella consistere, superari te faciet Deus ab hostibus : Dei quippe est et adjuvare, et in fugam convertere. "
        },
        {
            "chapter": 25,
            "verse": 9,
            "name": "2 Chronicles 25:9",
            "text": "Dixitque Amasias ad hominem Dei : Quid ergo fiet de centum talentis, quæ dedi militibus Israël ? Et respondit ei homo Dei : Habet Dominus unde tibi dare possit multo his plura. "
        },
        {
            "chapter": 25,
            "verse": 10,
            "name": "2 Chronicles 25:10",
            "text": "Separavit itaque Amasias exercitum qui venerat ad eum ex Ephraim, ut reverteretur in locum suum : at illi contra Judam vehementer irati, reversi sunt in regionem suam.  "
        },
        {
            "chapter": 25,
            "verse": 11,
            "name": "2 Chronicles 25:11",
            "text": " Porro Amasias confidenter eduxit populum suum, et abiit in vallem Salinarum, percussitque filios Seir decem millia : "
        },
        {
            "chapter": 25,
            "verse": 12,
            "name": "2 Chronicles 25:12",
            "text": "et alia decem millia virorum ceperunt filii Juda, et adduxerunt ad præruptum cujusdam petræ, præcipitaveruntque eos de summo in præceps : qui universi crepuerunt. "
        },
        {
            "chapter": 25,
            "verse": 13,
            "name": "2 Chronicles 25:13",
            "text": "At ille exercitus quem remiserat Amasias ne secum iret ad prælium, diffusus est in civitatibus Juda, a Samaria usque ad Bethoron, et interfectis tribus millibus, diripuit prædam magnam. "
        },
        {
            "chapter": 25,
            "verse": 14,
            "name": "2 Chronicles 25:14",
            "text": "Amasias vero post cædem Idumæorum, et allatos deos filiorum Seir, statuit illos in deos sibi, et adorabat eos, et illis adolebat incensum. "
        },
        {
            "chapter": 25,
            "verse": 15,
            "name": "2 Chronicles 25:15",
            "text": "Quam ob rem iratus Dominus contra Amasiam misit ad illum prophetam, qui diceret ei : Cur adorasti deos qui non liberaverunt populum suum de manu tua ? "
        },
        {
            "chapter": 25,
            "verse": 16,
            "name": "2 Chronicles 25:16",
            "text": "Cumque hæc ille loqueretur, respondit ei : Num consiliarius regis es ? quiesce, ne interficiam te. Discedensque propheta : Scio, inquit, quod cogitaverit Deus occidere te quia fecisti hoc malum, et insuper non acquievisti consilio meo.  "
        },
        {
            "chapter": 25,
            "verse": 17,
            "name": "2 Chronicles 25:17",
            "text": " Igitur Amasias rex Juda inito pessimo consilio, misit ad Joas filium Joachaz filii Jehu regem Israël, dicens : Veni, videamus nos mutuo. "
        },
        {
            "chapter": 25,
            "verse": 18,
            "name": "2 Chronicles 25:18",
            "text": "At ille remisit nuntios, dicens : Carduus qui est in Libano misit ad cedrum Libani, dicens : Da filiam tuam filio meo uxorem : et ecce bestiæ quæ erant in silva Libani, transierunt, et conculcaverunt carduum. "
        },
        {
            "chapter": 25,
            "verse": 19,
            "name": "2 Chronicles 25:19",
            "text": "Dixisti : Percussi Edom, et idcirco erigitur cor tuum in superbiam : sede in domo tua : cur malum adversum te provocas, ut cadas et tu, et Juda tecum ? "
        },
        {
            "chapter": 25,
            "verse": 20,
            "name": "2 Chronicles 25:20",
            "text": "Noluit audire Amasias, eo quod Domini esset voluntas ut traderetur in manus hostium propter deos Edom. "
        },
        {
            "chapter": 25,
            "verse": 21,
            "name": "2 Chronicles 25:21",
            "text": "Ascendit igitur Joas rex Israël, et mutuos sibi præbuere conspectus : Amasias autem rex Juda erat in Bethsames Juda : "
        },
        {
            "chapter": 25,
            "verse": 22,
            "name": "2 Chronicles 25:22",
            "text": "corruitque Juda coram Israël, et fugit in tabernacula sua. "
        },
        {
            "chapter": 25,
            "verse": 23,
            "name": "2 Chronicles 25:23",
            "text": "Porro Amasiam regem Juda, filium Joas filii Joachaz, cepit Joas rex Israël in Bethsames, et adduxit in Jerusalem : destruxitque murum ejus a porta Ephraim usque ad portam anguli quadringentis cubitis. "
        },
        {
            "chapter": 25,
            "verse": 24,
            "name": "2 Chronicles 25:24",
            "text": "Omne quoque aurum et argentum, et universa vasa quæ repererat in domo Dei, et apud Obededom in thesauris etiam domus regiæ, necnon et filios obsidum, reduxit in Samariam. "
        },
        {
            "chapter": 25,
            "verse": 25,
            "name": "2 Chronicles 25:25",
            "text": "Vixit autem Amasias filius Joas rex Juda, postquam mortuus est Joas filius Joachaz rex Israël, quindecim annis. "
        },
        {
            "chapter": 25,
            "verse": 26,
            "name": "2 Chronicles 25:26",
            "text": "Reliqua autem sermonum Amasiæ priorum et novissimorum scripta sunt in libro regum Juda et Israël. "
        },
        {
            "chapter": 25,
            "verse": 27,
            "name": "2 Chronicles 25:27",
            "text": "Qui postquam recessit a Domino, tetenderunt ei insidias in Jerusalem. Cumque fugisset in Lachis, miserunt, et interfecerunt eum ibi. "
        },
        {
            "chapter": 25,
            "verse": 28,
            "name": "2 Chronicles 25:28",
            "text": "Reportantesque super equos, sepelierunt eum cum patribus suis in civitate David.   "
        }
    ]
}