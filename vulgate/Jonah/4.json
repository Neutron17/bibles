{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 32,
    "book_name": "Jonah",
    "chapter": 4,
    "name": "Jonah 4",
    "verses": [
        {
            "chapter": 4,
            "verse": 1,
            "name": "Jonah 4:1",
            "text": "Et afflictus est Jonas afflictione magna, et iratus est : "
        },
        {
            "chapter": 4,
            "verse": 2,
            "name": "Jonah 4:2",
            "text": "et oravit ad Dominum, et dixit : Obsecro, Domine, numquid non hoc est verbum meum cum adhuc essem in terra mea ? propter hoc præoccupavi ut fugerem in Tharsis : scio enim quia tu Deus clemens et misericors es, patiens et multæ miserationis, et ignoscens super malitia. "
        },
        {
            "chapter": 4,
            "verse": 3,
            "name": "Jonah 4:3",
            "text": "Et nunc, Domine, tolle, quæso, animam meam a me, quia melior est mihi mors quam vita. "
        },
        {
            "chapter": 4,
            "verse": 4,
            "name": "Jonah 4:4",
            "text": "Et dixit Dominus : Putasne bene irasceris tu ? "
        },
        {
            "chapter": 4,
            "verse": 5,
            "name": "Jonah 4:5",
            "text": "Et egressus est Jonas de civitate, et sedit contra orientem civitatis : et fecit sibimet umbraculum ibi, et sedebat subter illud in umbra, donec videret quid accideret civitati. "
        },
        {
            "chapter": 4,
            "verse": 6,
            "name": "Jonah 4:6",
            "text": "Et præparavit Dominus Deus hederam, et ascendit super caput Jonæ, ut esset umbra super caput ejus, et protegeret eum (laboraverat enim) : et lætatus est Jonas super hedera lætitia magna. "
        },
        {
            "chapter": 4,
            "verse": 7,
            "name": "Jonah 4:7",
            "text": "Et paravit Deus vermen ascensu diluculi in crastinum : et percussit hederam, et exaruit. "
        },
        {
            "chapter": 4,
            "verse": 8,
            "name": "Jonah 4:8",
            "text": "Et cum ortus fuisset sol, præcepit Dominus vento calido et urenti : et percussit sol super caput Jonæ, et æstuabat : et petivit animæ suæ ut moreretur, et dixit : Melius est mihi mori quam vivere. "
        },
        {
            "chapter": 4,
            "verse": 9,
            "name": "Jonah 4:9",
            "text": "Et dixit Dominus ad Jonam : Putasne bene irasceris tu super hedera ? Et dixit : Bene irascor ego usque ad mortem. "
        },
        {
            "chapter": 4,
            "verse": 10,
            "name": "Jonah 4:10",
            "text": "Et dixit Dominus : Tu doles super hederam in qua non laborasti, neque fecisti ut cresceret ; quæ sub una nocte nata est, et sub una nocte periit : "
        },
        {
            "chapter": 4,
            "verse": 11,
            "name": "Jonah 4:11",
            "text": "et ego non parcam Ninive, civitati magnæ, in qua sunt plus quam centum viginti millia hominum qui nesciunt quid sit inter dexteram et sinistram suam, et jumenta multa ?    "
        }
    ]
}