{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 15,
    "book_name": "Ezra",
    "chapter": 4,
    "name": "Ezra 4",
    "verses": [
        {
            "chapter": 4,
            "verse": 1,
            "name": "Ezra 4:1",
            "text": "Audierunt autem hostes Judæ et Benjamin, quia filii captivitatis ædificarent templum Domino Deo Israël : "
        },
        {
            "chapter": 4,
            "verse": 2,
            "name": "Ezra 4:2",
            "text": "et accedentes ad Zorobabel, et ad principes patrum, dixerunt eis : Ædificemus vobiscum, quia ita ut vos, quærimus Deum vestrum : ecce nos immolavimus victimas a diebus Asor Haddan regis Assur, qui adduxit nos huc. "
        },
        {
            "chapter": 4,
            "verse": 3,
            "name": "Ezra 4:3",
            "text": "Et dixit eis Zorobabel, et Josue, et reliqui principes patrum Israël : Non est vobis et nobis ut ædificemus domum Deo nostro, sed nos ipsi soli ædificabimus Domino Deo nostro, sicut præcepit nobis Cyrus rex Persarum. "
        },
        {
            "chapter": 4,
            "verse": 4,
            "name": "Ezra 4:4",
            "text": "Factum est igitur ut populus terræ impediret manus populi Judæ, et turbaret eos in ædificando. "
        },
        {
            "chapter": 4,
            "verse": 5,
            "name": "Ezra 4:5",
            "text": "Conduxerunt autem adversus eos consiliatores, ut destruerent consilium eorum omnibus diebus Cyri regis Persarum, et usque ad regnum Darii regis Persarum.  "
        },
        {
            "chapter": 4,
            "verse": 6,
            "name": "Ezra 4:6",
            "text": " In regno autem Assueri, in principio regni ejus, scripserunt accusationem adversus habitatores Judæ et Jerusalem. "
        },
        {
            "chapter": 4,
            "verse": 7,
            "name": "Ezra 4:7",
            "text": "Et in diebus Artaxerxis scripsit Beselam, Mithridates, et Thabeel, et reliqui qui erant in consilio eorum, ad Artaxerxem regem Persarum : epistola autem accusationis scripta erat syriace, et legebatur sermone syro. "
        },
        {
            "chapter": 4,
            "verse": 8,
            "name": "Ezra 4:8",
            "text": "Reum Beelteem, et Samsai scriba, scripserunt epistolam unam de Jerusalem Artaxerxi regi, hujuscemodi : "
        },
        {
            "chapter": 4,
            "verse": 9,
            "name": "Ezra 4:9",
            "text": "Reum Beelteem, et Samsai scriba, et reliqui consiliatores eorum, Dinæi, et Apharsathachæi, Terphalæi, Apharsæi, Erchuæi, Babylonii, Susanechæi, Dievi, et Ælamitæ, "
        },
        {
            "chapter": 4,
            "verse": 10,
            "name": "Ezra 4:10",
            "text": "et ceteri de gentibus, quas transtulit Asenaphar magnus et gloriosus, et habitare eas fecit in civitatibus Samariæ, et in reliquis regionibus trans flumen in pace "
        },
        {
            "chapter": 4,
            "verse": 11,
            "name": "Ezra 4:11",
            "text": "(hoc est exemplar epistolæ, quam miserunt ad eum), Artaxerxi regi, servi tui, viri qui sunt trans fluvium, salutem dicunt. "
        },
        {
            "chapter": 4,
            "verse": 12,
            "name": "Ezra 4:12",
            "text": "Notum sit regi quia Judæi, qui ascenderunt a te ad nos, venerunt in Jerusalem civitatem rebellem et pessimam, quam ædificant exstruentes muros ejus, et parietes componentes. "
        },
        {
            "chapter": 4,
            "verse": 13,
            "name": "Ezra 4:13",
            "text": "Nunc igitur notum sit regi, quia si civitas illa ædificata fuerit, et muri ejus instaurati, tributum, et vectigal, et annuos reditus non dabunt, et usque ad reges hæc noxa perveniet. "
        },
        {
            "chapter": 4,
            "verse": 14,
            "name": "Ezra 4:14",
            "text": "Nos autem memores salis, quod in palatio comedimus, et quia læsiones regis videre nefas ducimus, idcirco misimus et nuntiavimus regi, "
        },
        {
            "chapter": 4,
            "verse": 15,
            "name": "Ezra 4:15",
            "text": "ut recenseas in libris historiarum patrum tuorum, et invenies scriptum in commentariis : et scies quoniam urbs illa, urbs rebellis est, et nocens regibus et provinciis, et bella concitantur in ea ex diebus antiquis : quam ob rem et civitas ipsa destructa est. "
        },
        {
            "chapter": 4,
            "verse": 16,
            "name": "Ezra 4:16",
            "text": "Nuntiamus nos regi, quoniam si civitas illa ædificata fuerit, et muri ipsius instaurati, possessionem trans fluvium non habebis.  "
        },
        {
            "chapter": 4,
            "verse": 17,
            "name": "Ezra 4:17",
            "text": " Verbum misit rex ad Reum Beelteem, et Samsai scribam, et ad reliquos, qui erant in consilio eorum habitatores Samariæ, et ceteris trans fluvium, salutem dicens et pacem. "
        },
        {
            "chapter": 4,
            "verse": 18,
            "name": "Ezra 4:18",
            "text": "Accusatio, quam misistis ad nos, manifeste lecta est coram me, "
        },
        {
            "chapter": 4,
            "verse": 19,
            "name": "Ezra 4:19",
            "text": "et a me præceptum est : et recensuerunt, inveneruntque quoniam civitas illa a diebus antiquis adversum reges rebellat, et seditiones, et prælia concitantur in ea : "
        },
        {
            "chapter": 4,
            "verse": 20,
            "name": "Ezra 4:20",
            "text": "nam et reges fortissimi fuerunt in Jerusalem, qui et dominati sunt omni regioni quæ trans fluvium est : tributum quoque et vectigal, et reditus accipiebant. "
        },
        {
            "chapter": 4,
            "verse": 21,
            "name": "Ezra 4:21",
            "text": "Nunc ergo audite sententiam : prohibeatis viros illos, ut urbs illa non ædificetur donec si forte a me jussum fuerit. "
        },
        {
            "chapter": 4,
            "verse": 22,
            "name": "Ezra 4:22",
            "text": "Videte ne negligenter hoc impleatis, et paulatim crescat malum contra reges.  "
        },
        {
            "chapter": 4,
            "verse": 23,
            "name": "Ezra 4:23",
            "text": " Itaque exemplum edicti Artaxerxis regis lectum est coram Reum Beelteem, et Samsai scriba, et consiliariis eorum : et abierunt festini in Jerusalem ad Judæos, et prohibuerunt eos in brachio et robore. "
        },
        {
            "chapter": 4,
            "verse": 24,
            "name": "Ezra 4:24",
            "text": "Tunc intermissum est opus domus Domini in Jerusalem, et non fiebat usque ad annum secundum regni Darii regis Persarum.   "
        }
    ]
}