{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 15,
    "book_name": "Ezra",
    "chapter": 3,
    "name": "Ezra 3",
    "verses": [
        {
            "chapter": 3,
            "verse": 1,
            "name": "Ezra 3:1",
            "text": "Jamque venerat mensis septimus, et erant filii Israël in civitatibus suis : congregatus est ergo populus quasi vir unus in Jerusalem. "
        },
        {
            "chapter": 3,
            "verse": 2,
            "name": "Ezra 3:2",
            "text": "Et surrexit Josue filius Josedec, et fratres ejus sacerdotes, et Zorobabel filius Salathiel, et fratres ejus, et ædificaverunt altare Dei Israël ut offerrent in eo holocautomata, sicut scriptum est in lege Moysi viri Dei. "
        },
        {
            "chapter": 3,
            "verse": 3,
            "name": "Ezra 3:3",
            "text": "Collocaverunt autem altare Dei super bases suas, deterrentibus eos per circuitum populis terrarum : et obtulerunt super illud holocaustum Domino mane et vespere. "
        },
        {
            "chapter": 3,
            "verse": 4,
            "name": "Ezra 3:4",
            "text": "Feceruntque solemnitatem tabernaculorum, sicut scriptum est, et holocaustum diebus singulis per ordinem secundum præceptum opus diei in die suo. "
        },
        {
            "chapter": 3,
            "verse": 5,
            "name": "Ezra 3:5",
            "text": "Et post hæc holocaustum juge, tam in calendis quam in universis solemnitatibus Domini quæ erant consecratæ, et in omnibus in quibus ultro offerebatur munus Domino. "
        },
        {
            "chapter": 3,
            "verse": 6,
            "name": "Ezra 3:6",
            "text": "A primo die mensis septimi cœperunt offerre holocaustum Domino : porro templum Dei nondum fundatum erat. "
        },
        {
            "chapter": 3,
            "verse": 7,
            "name": "Ezra 3:7",
            "text": "Dederunt autem pecunias latomis et cæmentariis : cibum quoque, et potum, et oleum Sidoniis Tyriisque, ut deferrent ligna cedrina de Libano ad mare Joppe, juxta quod præceperat Cyrus rex Persarum eis.  "
        },
        {
            "chapter": 3,
            "verse": 8,
            "name": "Ezra 3:8",
            "text": " Anno autem secundo adventus eorum ad templum Dei in Jerusalem, mense secundo, cœperunt Zorobabel filius Salathiel, et Josue filius Josedec, et reliqui de fratribus eorum sacerdotes, et Levitæ, et omnes qui venerant de captivitate in Jerusalem, et constituerunt Levitas a viginti annis et supra, ut urgerent opus Domini. "
        },
        {
            "chapter": 3,
            "verse": 9,
            "name": "Ezra 3:9",
            "text": "Stetitque Josue et filii ejus et fratres ejus, Cedmihel et filii ejus, et filii Juda, quasi vir unus, ut instarent super eos qui faciebant opus in templo Dei : filii Henadad, et filii eorum, et fratres eorum Levitæ. "
        },
        {
            "chapter": 3,
            "verse": 10,
            "name": "Ezra 3:10",
            "text": "Fundato igitur a cæmentariis templo Domini, steterunt sacerdotes in ornatu suo cum tubis, et Levitæ filii Asaph in cymbalis, ut laudarent Deum per manus David regis Israël. "
        },
        {
            "chapter": 3,
            "verse": 11,
            "name": "Ezra 3:11",
            "text": "Et concinebant in hymnis, et confessione Domino : Quoniam bonus, quoniam in æternum misericordia ejus super Israël. Omnis quoque populus vociferabatur clamore magno in laudando Dominum, eo quod fundatum esset templum Domini. "
        },
        {
            "chapter": 3,
            "verse": 12,
            "name": "Ezra 3:12",
            "text": "Plurimi etiam de sacerdotibus et Levitis, et principes patrum, et seniores, qui viderant templum prius cum fundatum esset, et hoc templum, in oculis eorum, flebant voce magna : et multi vociferantes in lætitia, elevabant vocem. "
        },
        {
            "chapter": 3,
            "verse": 13,
            "name": "Ezra 3:13",
            "text": "Nec poterat quisquam agnoscere vocem clamoris lætantium, et vocem fletus populi : commistim enim populus vociferabatur clamore magno, et vox audiebatur procul.   "
        }
    ]
}