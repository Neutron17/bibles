{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 15,
    "book_name": "Ezra",
    "chapter": 6,
    "name": "Ezra 6",
    "verses": [
        {
            "chapter": 6,
            "verse": 1,
            "name": "Ezra 6:1",
            "text": "Tunc Darius rex præcepit : et recensuerunt in bibliotheca librorum, qui erant repositi in Babylone. "
        },
        {
            "chapter": 6,
            "verse": 2,
            "name": "Ezra 6:2",
            "text": "Et inventum est in Ecbatanis, quod est castrum in Medena provincia, volumen unum : talisque scriptus erat in eo commentarius : "
        },
        {
            "chapter": 6,
            "verse": 3,
            "name": "Ezra 6:3",
            "text": "Anno primo Cyri regis, Cyrus rex decrevit ut domus Dei ædificaretur, quæ est in Jerusalem, in loco ubi immolent hostias, et ut ponant fundamenta supportantia altitudinem cubitorum sexaginta, et latitudinem cubitorum sexaginta, "
        },
        {
            "chapter": 6,
            "verse": 4,
            "name": "Ezra 6:4",
            "text": "ordines de lapidibus impolitis tres, et sic ordines de lignis novis : sumptus autem de domo regis dabuntur. "
        },
        {
            "chapter": 6,
            "verse": 5,
            "name": "Ezra 6:5",
            "text": "Sed et vasa templi Dei aurea et argentea, quæ Nabuchodonosor tulerat de templo Jerusalem, et attulerat ea in Babylonem, reddantur, et referantur in templum in Jerusalem in locum suum, quæ et posita sunt in templo Dei. "
        },
        {
            "chapter": 6,
            "verse": 6,
            "name": "Ezra 6:6",
            "text": "Nunc ergo Thathanai dux regionis, quæ est trans flumen, Stharbuzanai, et consiliarii vestri Apharsachæi, qui estis trans flumen, procul recedite ab illis, "
        },
        {
            "chapter": 6,
            "verse": 7,
            "name": "Ezra 6:7",
            "text": "et dimittite fieri templum Dei illud a duce Judæorum, et a senioribus eorum, ut domum Dei illam ædificent in loco suo. "
        },
        {
            "chapter": 6,
            "verse": 8,
            "name": "Ezra 6:8",
            "text": "Sed et a me præceptum est quid oporteat fieri a presbyteris Judæorum illis ut ædificetur domus Dei, scilicet ut de arca regis, id est, de tributis quæ dantur de regione trans flumen, studiose sumptus dentur viris illis, ne impediatur opus. "
        },
        {
            "chapter": 6,
            "verse": 9,
            "name": "Ezra 6:9",
            "text": "Quod si necesse fuerit, et vitulos, et agnos, et hædos in holocaustum Deo cæli, frumentum, sal, vinum, et oleum, secundum ritum sacerdotum, qui sunt in Jerusalem, detur eis per singulos dies, ne sit in aliquo querimonia. "
        },
        {
            "chapter": 6,
            "verse": 10,
            "name": "Ezra 6:10",
            "text": "Et offerant oblationes Deo cæli, orentque pro vita regis, et filiorum ejus. "
        },
        {
            "chapter": 6,
            "verse": 11,
            "name": "Ezra 6:11",
            "text": "A me ergo positum est decretum : ut omnis homo qui hanc mutaverit jussionem, tollatur lignum de domum ipsius, et erigatur, et configatur in eo, domus autem ejus publicetur. "
        },
        {
            "chapter": 6,
            "verse": 12,
            "name": "Ezra 6:12",
            "text": "Deus autem, qui habitare fecit nomen suum ibi, dissipet omnia regna, et populum qui extenderit manum suam ut repugnet, et dissipet domum Dei illam, quæ est in Jerusalem. Ego Darius statui decretum, quod studiose impleri volo.  "
        },
        {
            "chapter": 6,
            "verse": 13,
            "name": "Ezra 6:13",
            "text": " Igitur Thathanai dux regionis trans flumen, et Stharbuzanai, et consiliarii ejus, secundum quod præceperat Darius rex, sic diligenter executi sunt. "
        },
        {
            "chapter": 6,
            "verse": 14,
            "name": "Ezra 6:14",
            "text": "Seniores autem Judæorum ædificabant, et prosperabantur juxta prophetiam Aggæi prophetæ, et Zachariæ filii Addo : et ædificaverunt et construxerunt, jubente Deo Israël, et jubente Cyro, et Dario, et Artaxerxe regibus Persarum : "
        },
        {
            "chapter": 6,
            "verse": 15,
            "name": "Ezra 6:15",
            "text": "et compleverunt domum Dei istam, usque ad diem tertium mensis Adar, qui est annus sextus regni Darii regis. "
        },
        {
            "chapter": 6,
            "verse": 16,
            "name": "Ezra 6:16",
            "text": "Fecerunt autem filii Israël sacerdotes et Levitæ, et reliqui filiorum transmigrationis, dedicationem domus Dei in gaudio. "
        },
        {
            "chapter": 6,
            "verse": 17,
            "name": "Ezra 6:17",
            "text": "Et obtulerunt in dedicationem domus Dei, vitulos centum, arietes ducentos, agnos quadringentos, hircos caprarum pro peccato totius Israël duodecim, juxta numerum tribuum Israël. "
        },
        {
            "chapter": 6,
            "verse": 18,
            "name": "Ezra 6:18",
            "text": "Et statuerunt sacerdotes in ordinibus suis, et Levitas in vicibus suis, super opera Dei in Jerusalem, sicut scriptum est in libro Moysi.  "
        },
        {
            "chapter": 6,
            "verse": 19,
            "name": "Ezra 6:19",
            "text": " Fecerunt autem filii Israël transmigrationis Pascha, quartadecima die mensis primi. "
        },
        {
            "chapter": 6,
            "verse": 20,
            "name": "Ezra 6:20",
            "text": "Purificati enim fuerant sacerdotes et Levitæ quasi unus : omnes mundi ad immolandum Pascha universis filiis transmigrationis, et fratribus suis sacerdotibus, et sibi. "
        },
        {
            "chapter": 6,
            "verse": 21,
            "name": "Ezra 6:21",
            "text": "Et comederunt filii Israël, qui reversi fuerant de transmigratione, et omnes qui se separaverant a coinquinatione gentium terræ ad eos, ut quærerent Dominum Deum Israël. "
        },
        {
            "chapter": 6,
            "verse": 22,
            "name": "Ezra 6:22",
            "text": "Et fecerunt solemnitatem azymorum septem diebus in lætitia, quoniam lætificaverat eos Dominus, et converterat cor regis Assur ad eos, ut adjuvaret manus eorum in opere domus Domini Dei Israël.   "
        }
    ]
}