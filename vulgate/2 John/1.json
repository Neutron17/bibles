{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 63,
    "book_name": "2 John",
    "chapter": 1,
    "name": "2 John 1",
    "verses": [
        {
            "chapter": 1,
            "verse": 1,
            "name": "2 John 1:1",
            "text": "Senior Electæ dominæ, et natis ejus, quos ego diligo in veritate, et non ego solus, sed et omnes qui cognoverunt veritatem, "
        },
        {
            "chapter": 1,
            "verse": 2,
            "name": "2 John 1:2",
            "text": "propter veritatem, quæ permanet in nobis, et nobiscum erit in æternum. "
        },
        {
            "chapter": 1,
            "verse": 3,
            "name": "2 John 1:3",
            "text": "Sit vobiscum gratia, misericordia, pax a Deo Patre, et a Christo Jesu Filio Patris in veritate, et caritate.  "
        },
        {
            "chapter": 1,
            "verse": 4,
            "name": "2 John 1:4",
            "text": " Gavisus sum valde, quoniam inveni de filiis tuis ambulantes in veritate, sicut mandatum accepimus a Patre. "
        },
        {
            "chapter": 1,
            "verse": 5,
            "name": "2 John 1:5",
            "text": "Et nunc rogo te domina, non tamquam mandatum novum scribens tibi, sed quod habuimus ab initio, ut diligamus alterutrum. "
        },
        {
            "chapter": 1,
            "verse": 6,
            "name": "2 John 1:6",
            "text": "Et hæc est caritas, ut ambulemus secundum mandata ejus. Hoc est enim mandatum, ut quemadmodum audistis ab initio, in eo ambuletis.  "
        },
        {
            "chapter": 1,
            "verse": 7,
            "name": "2 John 1:7",
            "text": " Quoniam multi seductores exierunt in mundum, qui non confitentur Jesum Christum venisse in carnem : hic est seductor, et antichristus. "
        },
        {
            "chapter": 1,
            "verse": 8,
            "name": "2 John 1:8",
            "text": "Videte vosmetipsos, ne perdatis quæ operati estis : sed ut mercedem plenam accipiatis. "
        },
        {
            "chapter": 1,
            "verse": 9,
            "name": "2 John 1:9",
            "text": "Omnis qui recedit, et non permanet in doctrina Christi, Deum non habet : qui permanet in doctrina, hic et Patrem et Filium habet. "
        },
        {
            "chapter": 1,
            "verse": 10,
            "name": "2 John 1:10",
            "text": "Si quis venit ad vos, et hanc doctrinam non affert, nolite recipere eum in domum, nec Ave ei dixeritis. "
        },
        {
            "chapter": 1,
            "verse": 11,
            "name": "2 John 1:11",
            "text": "Qui enim dicit illi Ave, communicat operibus ejus malignis.  "
        },
        {
            "chapter": 1,
            "verse": 12,
            "name": "2 John 1:12",
            "text": " Plura habens vobis scribere, nolui per cartam et atramentum : spero enim me futurum apud vos, et os ad os loqui : ut gaudium vestrum plenum sit. "
        },
        {
            "chapter": 1,
            "verse": 13,
            "name": "2 John 1:13",
            "text": "Salutant te filii sororis tuæ Electæ.    "
        }
    ]
}