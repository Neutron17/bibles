{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 51,
    "book_name": "Colossians",
    "chapter": 4,
    "name": "Colossians 4",
    "verses": [
        {
            "chapter": 4,
            "verse": 1,
            "name": "Colossians 4:1",
            "text": "Domini, quod justum est et æquum, servis præstate : scientes quod et vos Dominum habetis in cælo.  "
        },
        {
            "chapter": 4,
            "verse": 2,
            "name": "Colossians 4:2",
            "text": " Orationi instate, vigilantes in ea in gratiarum actione : "
        },
        {
            "chapter": 4,
            "verse": 3,
            "name": "Colossians 4:3",
            "text": "orantes simul et pro nobis, ut Deus aperiat nobis ostium sermonis ad loquendum mysterium Christi (propter quod etiam vinctus sum), "
        },
        {
            "chapter": 4,
            "verse": 4,
            "name": "Colossians 4:4",
            "text": "ut manifestem illud ita ut oportet me loqui. "
        },
        {
            "chapter": 4,
            "verse": 5,
            "name": "Colossians 4:5",
            "text": "In sapientia ambulate ad eos, qui foris sunt : tempus redimentes. "
        },
        {
            "chapter": 4,
            "verse": 6,
            "name": "Colossians 4:6",
            "text": "Sermo vester semper in gratia sale sit conditus, ut sciatis quomodo oporteat vos unicuique respondere.  "
        },
        {
            "chapter": 4,
            "verse": 7,
            "name": "Colossians 4:7",
            "text": " Quæ circa me sunt, omnia vobis nota faciet Tychicus, carissimus frater, et fidelis minister, et conservus in Domino : "
        },
        {
            "chapter": 4,
            "verse": 8,
            "name": "Colossians 4:8",
            "text": "quem misi ad vos ad hoc ipsum, ut cognoscat quæ circa vos sunt, et consoletur corda vestra, "
        },
        {
            "chapter": 4,
            "verse": 9,
            "name": "Colossians 4:9",
            "text": "cum Onesimo carissimo, et fideli fratre, qui ex vobis est. Omnia, quæ hic aguntur, nota facient vobis.  "
        },
        {
            "chapter": 4,
            "verse": 10,
            "name": "Colossians 4:10",
            "text": " Salutat vos Aristarchus concaptivus meus, et Marcus consobrinus Barnabæ, de quo accepistis mandata : si venerit ad vos, excipite illum : "
        },
        {
            "chapter": 4,
            "verse": 11,
            "name": "Colossians 4:11",
            "text": "et Jesus, qui dicitur Justus : qui sunt ex circumcisione : hi soli sunt adjutores mei in regno Dei, qui mihi fuerunt solatio. "
        },
        {
            "chapter": 4,
            "verse": 12,
            "name": "Colossians 4:12",
            "text": "Salutat vos Epaphras, qui ex vobis est, servus Christi Jesu, semper sollicitus pro vobis in orationibus, ut stetis perfecti, et pleni in omni voluntate Dei. "
        },
        {
            "chapter": 4,
            "verse": 13,
            "name": "Colossians 4:13",
            "text": "Testimonium enim illi perhibeo quod habet multum laborem pro vobis, et pro iis qui sunt Laodiciæ, et qui Hierapoli. "
        },
        {
            "chapter": 4,
            "verse": 14,
            "name": "Colossians 4:14",
            "text": "Salutat vos Lucas, medicus carissimus, et Demas. "
        },
        {
            "chapter": 4,
            "verse": 15,
            "name": "Colossians 4:15",
            "text": "Salutate fratres, qui sunt Laodiciæ, et Nympham, et quæ in domo ejus est, ecclesiam. "
        },
        {
            "chapter": 4,
            "verse": 16,
            "name": "Colossians 4:16",
            "text": "Et cum lecta fuerit apud vos epistola hæc, facite ut et in Laodicensium ecclesia legatur : et eam, quæ Laodicensium est, vos legatis. "
        },
        {
            "chapter": 4,
            "verse": 17,
            "name": "Colossians 4:17",
            "text": "Et dicite Archippo : Vide ministerium, quod accepisti in Domino, ut illud impleas. "
        },
        {
            "chapter": 4,
            "verse": 18,
            "name": "Colossians 4:18",
            "text": "Salutatio, mea manu Pauli. Memores estote vinculorum meorum. Gratia vobiscum. Amen.    "
        }
    ]
}