{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 35,
    "book_name": "Habakkuk",
    "chapter": 1,
    "name": "Habakkuk 1",
    "verses": [
        {
            "chapter": 1,
            "verse": 1,
            "name": "Habakkuk 1:1",
            "text": "Onus quod vidit Habacuc propheta.  "
        },
        {
            "chapter": 1,
            "verse": 2,
            "name": "Habakkuk 1:2",
            "text": "  Usquequo, Domine, clamabo,  et non exaudies ?  vociferabor ad te, vim patiens,  et non salvabis ? "
        },
        {
            "chapter": 1,
            "verse": 3,
            "name": "Habakkuk 1:3",
            "text": " Quare ostendisti mihi iniquitatem et laborem,  videre prædam et injustitiam contra me ?  Et factum est judicium, et contradictio potentior. "
        },
        {
            "chapter": 1,
            "verse": 4,
            "name": "Habakkuk 1:4",
            "text": " Propter hoc lacerata est lex,  et non pervenit usque ad finem judicium ;  quia impius prævalet adversus justum,  propterea egreditur judicium perversum. "
        },
        {
            "chapter": 1,
            "verse": 5,
            "name": "Habakkuk 1:5",
            "text": " Aspicite in gentibus, et videte ;  admiramini, et obstupescite :  quia opus factum est in diebus vestris,  quod nemo credet cum narrabitur. "
        },
        {
            "chapter": 1,
            "verse": 6,
            "name": "Habakkuk 1:6",
            "text": " Quia ecce ego suscitabo Chaldæos,  gentem amaram et velocem,  ambulantem super latitudinem terræ,  ut possideat tabernacula non sua. "
        },
        {
            "chapter": 1,
            "verse": 7,
            "name": "Habakkuk 1:7",
            "text": " Horribilis et terribilis est :  ex semetipsa judicium et onus ejus egredietur. "
        },
        {
            "chapter": 1,
            "verse": 8,
            "name": "Habakkuk 1:8",
            "text": " Leviores pardis equi ejus,  et velociores lupis vespertinis :  et diffundentur equites ejus :  equites namque ejus de longe venient ;  volabunt quasi aquila festinans ad comedendum. "
        },
        {
            "chapter": 1,
            "verse": 9,
            "name": "Habakkuk 1:9",
            "text": " Omnes ad prædam venient,  facies eorum ventus urens ;  et congregabit quasi arenam captivitatem. "
        },
        {
            "chapter": 1,
            "verse": 10,
            "name": "Habakkuk 1:10",
            "text": " Et ipse de regibus triumphabit,  et tyranni ridiculi ejus erunt ;  ipse super omnem munitionem ridebit,  et comportabit aggerem, et capiet eam. "
        },
        {
            "chapter": 1,
            "verse": 11,
            "name": "Habakkuk 1:11",
            "text": " Tunc mutabitur spiritus, et pertransibit, et corruet :  hæc est fortitudo ejus dei sui. "
        },
        {
            "chapter": 1,
            "verse": 12,
            "name": "Habakkuk 1:12",
            "text": " Numquid non tu a principio,  Domine, Deus meus, sancte meus,  et non moriemur ?  Domine, in judicium posuisti eum,  et fortem, ut corriperes, fundasti eum. "
        },
        {
            "chapter": 1,
            "verse": 13,
            "name": "Habakkuk 1:13",
            "text": " Mundi sunt oculi tui, ne videas malum,  et respicere ad iniquitatem non poteris.  Quare respicis super iniqua agentes,  et taces devorante impio justiorem se ? "
        },
        {
            "chapter": 1,
            "verse": 14,
            "name": "Habakkuk 1:14",
            "text": " Et facies homines quasi pisces maris,  et quasi reptile non habens principem. "
        },
        {
            "chapter": 1,
            "verse": 15,
            "name": "Habakkuk 1:15",
            "text": " Totum in hamo sublevavit,  traxit illud in sagena sua,  et congregavit in rete suum.  Super hoc lætabitur, et exsultabit. "
        },
        {
            "chapter": 1,
            "verse": 16,
            "name": "Habakkuk 1:16",
            "text": " Propterea immolabit sagenæ suæ,  et sacrificabit reti suo,  quia in ipsis incrassata est pars ejus,  et cibus ejus electus. "
        },
        {
            "chapter": 1,
            "verse": 17,
            "name": "Habakkuk 1:17",
            "text": " Propter hoc ergo expandit sagenam suam,  et semper interficere gentes non parcet.  "
        }
    ]
}