{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 35,
    "book_name": "Habakkuk",
    "chapter": 2,
    "name": "Habakkuk 2",
    "verses": [
        {
            "chapter": 2,
            "verse": 1,
            "name": "Habakkuk 2:1",
            "text": "Super custodiam meam stabo,  et figam gradum super munitionem :  et contemplabor ut videam quid dicatur mihi,  et quid respondeam ad arguentem me.  "
        },
        {
            "chapter": 2,
            "verse": 2,
            "name": "Habakkuk 2:2",
            "text": " Et respondit mihi Dominus, et dixit :   Scribe visum, et explana eum super tabulas,  ut percurrat qui legerit eum. "
        },
        {
            "chapter": 2,
            "verse": 3,
            "name": "Habakkuk 2:3",
            "text": " Quia adhuc visus procul ;  et apparebit in finem, et non mentietur :  si moram fecerit, exspecta illum,  quia veniens veniet, et non tardabit. "
        },
        {
            "chapter": 2,
            "verse": 4,
            "name": "Habakkuk 2:4",
            "text": " Ecce qui incredulus est, non erit recta anima ejus in semetipso ;  justus autem in fide sua vivet. "
        },
        {
            "chapter": 2,
            "verse": 5,
            "name": "Habakkuk 2:5",
            "text": " Et quomodo vinum potantem decipit,  sic erit vir superbus, et non decorabitur :  qui dilatavit quasi infernus animam suam,  et ipse quasi mors, et non adimpletur :  et congregabit ad se omnes gentes,  et coacervabit ad se omnes populos. "
        },
        {
            "chapter": 2,
            "verse": 6,
            "name": "Habakkuk 2:6",
            "text": " Numquid non omnes isti super eum parabolam sument,  et loquelam ænigmatum ejus, et dicetur :  Væ ei qui multiplicat non sua ?  usquequo et aggravat contra se densum lutum ? "
        },
        {
            "chapter": 2,
            "verse": 7,
            "name": "Habakkuk 2:7",
            "text": " Numquid non repente consurgent qui mordeant te,  et suscitabuntur lacerantes te,  et eris in rapinam eis ? "
        },
        {
            "chapter": 2,
            "verse": 8,
            "name": "Habakkuk 2:8",
            "text": " Quia tu spoliasti gentes multas,  spoliabunt te omnes qui reliqui fuerint de populis,  propter sanguinem hominis,  et iniquitatem terræ, civitatis, et omnium habitantium in ea. "
        },
        {
            "chapter": 2,
            "verse": 9,
            "name": "Habakkuk 2:9",
            "text": " Væ qui congregat avaritiam malam domui suæ,  ut sit in excelso nidus ejus,  et liberari se putat de manu mali ! "
        },
        {
            "chapter": 2,
            "verse": 10,
            "name": "Habakkuk 2:10",
            "text": " Cogitasti confusionem domui tuæ ;  concidisti populos multos,  et peccavit anima tua. "
        },
        {
            "chapter": 2,
            "verse": 11,
            "name": "Habakkuk 2:11",
            "text": " Quia lapis de pariete clamabit,  et lignum, quod inter juncturas ædificiorum est, respondebit. "
        },
        {
            "chapter": 2,
            "verse": 12,
            "name": "Habakkuk 2:12",
            "text": " Væ qui ædificat civitatem in sanguinibus,  et præparat urbem in iniquitate ! "
        },
        {
            "chapter": 2,
            "verse": 13,
            "name": "Habakkuk 2:13",
            "text": " Numquid non hæc sunt a Domino exercituum ?  laborabunt enim populi in multo igne,  et gentes in vacuum, et deficient. "
        },
        {
            "chapter": 2,
            "verse": 14,
            "name": "Habakkuk 2:14",
            "text": " Quia replebitur terra, ut cognoscant gloriam Domini,  quasi aquæ operientes mare. "
        },
        {
            "chapter": 2,
            "verse": 15,
            "name": "Habakkuk 2:15",
            "text": " Væ qui potum dat amico suo mittens fel suum,  et inebrians ut aspiciat nuditatem ejus ! "
        },
        {
            "chapter": 2,
            "verse": 16,
            "name": "Habakkuk 2:16",
            "text": " Repletus es ignominia pro gloria ;  bibe tu quoque, et consopire.  Circumdabit te calix dexteræ Domini,  et vomitus ignominiæ super gloriam tuam. "
        },
        {
            "chapter": 2,
            "verse": 17,
            "name": "Habakkuk 2:17",
            "text": " Quia iniquitas Libani operiet te,  et vastitas animalium deterrebit eos  de sanguinibus hominum,  et iniquitate terræ, et civitatis, et omnium habitantium in ea. "
        },
        {
            "chapter": 2,
            "verse": 18,
            "name": "Habakkuk 2:18",
            "text": " Quid prodest sculptile, quia sculpsit illud fictor suus,  conflatile, et imaginem falsam ?  quia speravit in figmento fictor ejus, ut faceret simulacra muta. "
        },
        {
            "chapter": 2,
            "verse": 19,
            "name": "Habakkuk 2:19",
            "text": " Væ qui dicit ligno : Expergiscere ;  Surge, lapidi tacenti !  Numquid ipse docere poterit ?  ecce iste coopertus est auro et argento,  et omnis spiritus non est in visceribus ejus. "
        },
        {
            "chapter": 2,
            "verse": 20,
            "name": "Habakkuk 2:20",
            "text": " Dominus autem in templo sancto suo :  sileat a facie ejus omnis terra !  "
        }
    ]
}