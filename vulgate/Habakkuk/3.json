{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 35,
    "book_name": "Habakkuk",
    "chapter": 3,
    "name": "Habakkuk 3",
    "verses": [
        {
            "chapter": 3,
            "verse": 1,
            "name": "Habakkuk 3:1",
            "text": "Oratio Habacuc prophetæ, pro ignorantiis.  "
        },
        {
            "chapter": 3,
            "verse": 2,
            "name": "Habakkuk 3:2",
            "text": "  Domine, audivi auditionem tuam, et timui.  Domine, opus tuum, in medio annorum vivifica illud ;  in medio annorum notum facies :  cum iratus fueris, misericordiæ recordaberis. "
        },
        {
            "chapter": 3,
            "verse": 3,
            "name": "Habakkuk 3:3",
            "text": " Deus ab austro veniet,  et Sanctus de monte Pharan :  operuit cælos gloria ejus,  et laudis ejus plena est terra. "
        },
        {
            "chapter": 3,
            "verse": 4,
            "name": "Habakkuk 3:4",
            "text": " Splendor ejus ut lux erit,  cornua in manibus ejus :  ibi abscondita est fortitudo ejus. "
        },
        {
            "chapter": 3,
            "verse": 5,
            "name": "Habakkuk 3:5",
            "text": " Ante faciem ejus ibit mors,  et egredietur diabolus ante pedes ejus. "
        },
        {
            "chapter": 3,
            "verse": 6,
            "name": "Habakkuk 3:6",
            "text": " Stetit, et mensus est terram ;  aspexit, et dissolvit gentes,  et contriti sunt montes sæculi :  incurvati sunt colles mundi ab itineribus æternitatis ejus. "
        },
        {
            "chapter": 3,
            "verse": 7,
            "name": "Habakkuk 3:7",
            "text": " Pro iniquitate vidi tentoria Æthiopiæ ;  turbabuntur pelles terræ Madian. "
        },
        {
            "chapter": 3,
            "verse": 8,
            "name": "Habakkuk 3:8",
            "text": " Numquid in fluminibus iratus es, Domine ?  aut in fluminibus furor tuus ?  vel in mari indignatio tua ?  Qui ascendes super equos tuos, et quadrigæ tuæ salvatio. "
        },
        {
            "chapter": 3,
            "verse": 9,
            "name": "Habakkuk 3:9",
            "text": " Suscitans suscitabis arcum tuum,  juramenta tribubus quæ locutus es ;  fluvios scindes terræ. "
        },
        {
            "chapter": 3,
            "verse": 10,
            "name": "Habakkuk 3:10",
            "text": " Viderunt te, et doluerunt montes ;  gurges aquarum transiit :  dedit abyssus vocem suam ;  altitudo manus suas levavit. "
        },
        {
            "chapter": 3,
            "verse": 11,
            "name": "Habakkuk 3:11",
            "text": " Sol et luna steterunt in habitaculo suo :  in luce sagittarum tuarum ibunt,  in splendore fulgurantis hastæ tuæ. "
        },
        {
            "chapter": 3,
            "verse": 12,
            "name": "Habakkuk 3:12",
            "text": " In fremitu conculcabis terram ;  in furore obstupefacies gentes. "
        },
        {
            "chapter": 3,
            "verse": 13,
            "name": "Habakkuk 3:13",
            "text": " Egressus es in salutem populi tui,  in salutem cum christo tuo :  percussisti caput de domo impii,  denudasti fundamentum ejus usque ad collum. "
        },
        {
            "chapter": 3,
            "verse": 14,
            "name": "Habakkuk 3:14",
            "text": " Maledixisti sceptris ejus,  capiti bellatorum ejus,  venientibus ut turbo ad dispergendum me :  exsultatio eorum, sicut ejus qui devorat pauperem in abscondito. "
        },
        {
            "chapter": 3,
            "verse": 15,
            "name": "Habakkuk 3:15",
            "text": " Viam fecisti in mari equis tuis,  in luto aquarum multarum. "
        },
        {
            "chapter": 3,
            "verse": 16,
            "name": "Habakkuk 3:16",
            "text": " Audivi, et conturbatus est venter meus ;  a voce contremuerunt labia mea.  Ingrediatur putredo in ossibus meis,  et subter me scateat :  ut requiescam in die tribulationis,  ut ascendam ad populum accinctum nostrum. "
        },
        {
            "chapter": 3,
            "verse": 17,
            "name": "Habakkuk 3:17",
            "text": " Ficus enim non florebit,  et non erit germen in vineis ;  mentietur opus olivæ,  et arva non afferent cibum :  abscindetur de ovili pecus,  et non erit armentum in præsepibus. "
        },
        {
            "chapter": 3,
            "verse": 18,
            "name": "Habakkuk 3:18",
            "text": " Ego autem in Domino gaudebo ;  et exsultabo in Deo Jesu meo. "
        },
        {
            "chapter": 3,
            "verse": 19,
            "name": "Habakkuk 3:19",
            "text": " Deus Dominus fortitudo mea,  et ponet pedes meos quasi cervorum :  et super excelsa mea deducet me  victor in psalmis canentem.    "
        }
    ]
}