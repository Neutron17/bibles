{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 55,
    "book_name": "2 Timothy",
    "chapter": 3,
    "name": "2 Timothy 3",
    "verses": [
        {
            "chapter": 3,
            "verse": 1,
            "name": "2 Timothy 3:1",
            "text": "Hoc autem scito, quod in novissimis diebus instabunt tempora periculosa : "
        },
        {
            "chapter": 3,
            "verse": 2,
            "name": "2 Timothy 3:2",
            "text": "erunt homines seipsos amantes, cupidi, elati, superbi, blasphemi, parentibus non obedientes, ingrati, scelesti, "
        },
        {
            "chapter": 3,
            "verse": 3,
            "name": "2 Timothy 3:3",
            "text": "sine affectione, sine pace, criminatores, incontinentes, immites, sine benignitate, "
        },
        {
            "chapter": 3,
            "verse": 4,
            "name": "2 Timothy 3:4",
            "text": "proditores, protervi, tumidi, et voluptatum amatores magis quam Dei : "
        },
        {
            "chapter": 3,
            "verse": 5,
            "name": "2 Timothy 3:5",
            "text": "habentes speciem quidem pietatis, virtutem autem ejus abnegantes. Et hos devita : "
        },
        {
            "chapter": 3,
            "verse": 6,
            "name": "2 Timothy 3:6",
            "text": "ex his enim sunt qui penetrant domos, et captivas ducunt mulierculas oneratas peccatis, quæ ducuntur variis desideriis : "
        },
        {
            "chapter": 3,
            "verse": 7,
            "name": "2 Timothy 3:7",
            "text": "semper discentes, et numquam ad scientiam veritatis pervenientes. "
        },
        {
            "chapter": 3,
            "verse": 8,
            "name": "2 Timothy 3:8",
            "text": "Quemadmodum autem Jannes et Mambres restiterunt Moysi : ita et hi resistunt veritati, homines corrupti mente, reprobi circa fidem ; "
        },
        {
            "chapter": 3,
            "verse": 9,
            "name": "2 Timothy 3:9",
            "text": "sed ultra non proficient : insipientia enim eorum manifesta erit omnibus, sicut et illorum fuit. "
        },
        {
            "chapter": 3,
            "verse": 10,
            "name": "2 Timothy 3:10",
            "text": "Tu autem assecutus es meam doctrinam, institutionem, propositum, fidem, longanimitatem, dilectionem, patientiam, "
        },
        {
            "chapter": 3,
            "verse": 11,
            "name": "2 Timothy 3:11",
            "text": "persecutiones, passiones : qualia mihi facta sunt Antiochiæ, Iconii, et Lystris : quales persecutiones sustinui, et ex omnibus eripuit me Dominus. "
        },
        {
            "chapter": 3,
            "verse": 12,
            "name": "2 Timothy 3:12",
            "text": "Et omnes, qui pie volunt vivere in Christo Jesu, persecutionem patientur. "
        },
        {
            "chapter": 3,
            "verse": 13,
            "name": "2 Timothy 3:13",
            "text": "Mali autem homines et seductores proficient in pejus, errantes, et in errorem mittentes. "
        },
        {
            "chapter": 3,
            "verse": 14,
            "name": "2 Timothy 3:14",
            "text": "Tu vero permane in iis quæ didicisti, et credita sunt tibi : sciens a quo didiceris : "
        },
        {
            "chapter": 3,
            "verse": 15,
            "name": "2 Timothy 3:15",
            "text": "et quia ab infantia sacras litteras nosti, quæ te possunt instruere ad salutem, per fidem quæ est in Christo Jesu. "
        },
        {
            "chapter": 3,
            "verse": 16,
            "name": "2 Timothy 3:16",
            "text": "Omnis Scriptura divinitus inspirata utilis est ad docendum, ad arguendum, ad corripiendum, et erudiendum in justitia : "
        },
        {
            "chapter": 3,
            "verse": 17,
            "name": "2 Timothy 3:17",
            "text": "ut perfectus sit homo Dei, ad omne opus bonum instructus.   "
        }
    ]
}