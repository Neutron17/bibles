{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 55,
    "book_name": "2 Timothy",
    "chapter": 2,
    "name": "2 Timothy 2",
    "verses": [
        {
            "chapter": 2,
            "verse": 1,
            "name": "2 Timothy 2:1",
            "text": "Tu ergo fili mi, confortare in gratia, quæ est in Christo Jesu : "
        },
        {
            "chapter": 2,
            "verse": 2,
            "name": "2 Timothy 2:2",
            "text": "et quæ audisti a me per multos testes, hæc commenda fidelibus hominibus, qui idonei erant et alios docere. "
        },
        {
            "chapter": 2,
            "verse": 3,
            "name": "2 Timothy 2:3",
            "text": "Labora sicut bonus miles Christi Jesu. "
        },
        {
            "chapter": 2,
            "verse": 4,
            "name": "2 Timothy 2:4",
            "text": "Nemo militans Deo implicat se negotiis sæcularibus : ut ei placeat, cui se probavit. "
        },
        {
            "chapter": 2,
            "verse": 5,
            "name": "2 Timothy 2:5",
            "text": "Nam et qui certat in agone, non coronatur nisi legitime certaverit. "
        },
        {
            "chapter": 2,
            "verse": 6,
            "name": "2 Timothy 2:6",
            "text": "Laborantem agricolam oportet primum de fructibus percipere. "
        },
        {
            "chapter": 2,
            "verse": 7,
            "name": "2 Timothy 2:7",
            "text": "Intellige quæ dico : dabit enim tibi Dominus in omnibus intellectum. "
        },
        {
            "chapter": 2,
            "verse": 8,
            "name": "2 Timothy 2:8",
            "text": "Memor esto Dominum Jesum Christum resurrexisse a mortuis ex semine David, secundum Evangelium meum, "
        },
        {
            "chapter": 2,
            "verse": 9,
            "name": "2 Timothy 2:9",
            "text": "in quo laboro usque ad vincula, quasi male operans : sed verbum Dei non est alligatum. "
        },
        {
            "chapter": 2,
            "verse": 10,
            "name": "2 Timothy 2:10",
            "text": "Ideo omnia sustineo propter electos, ut et ipsi salutem consequantur, quæ est in Christo Jesu, cum gloria cælesti. "
        },
        {
            "chapter": 2,
            "verse": 11,
            "name": "2 Timothy 2:11",
            "text": "Fidelis sermo : nam si commortui sumus, et convivemus : "
        },
        {
            "chapter": 2,
            "verse": 12,
            "name": "2 Timothy 2:12",
            "text": "si sustinebimus, et conregnabimus : si negaverimus, et ille negabit nos : "
        },
        {
            "chapter": 2,
            "verse": 13,
            "name": "2 Timothy 2:13",
            "text": "si non credimus, ille fidelis permanet, negare seipsum non potest.  "
        },
        {
            "chapter": 2,
            "verse": 14,
            "name": "2 Timothy 2:14",
            "text": " Hæc commone, testificans coram Domino. Noli contendere verbis : ad nihil enim utile est, nisi ad subversionem audientium. "
        },
        {
            "chapter": 2,
            "verse": 15,
            "name": "2 Timothy 2:15",
            "text": "Sollicite cura teipsum probabilem exhibere Deo, operarium inconfusibilem, recte tractantem verbum veritatis. "
        },
        {
            "chapter": 2,
            "verse": 16,
            "name": "2 Timothy 2:16",
            "text": "Profana autem et vaniloquia devita : multum enim proficiunt ad impietatem : "
        },
        {
            "chapter": 2,
            "verse": 17,
            "name": "2 Timothy 2:17",
            "text": "et sermo eorum ut cancer serpit : ex quibus est Hymenæus et Philetus, "
        },
        {
            "chapter": 2,
            "verse": 18,
            "name": "2 Timothy 2:18",
            "text": "qui a veritate exciderunt, dicentes resurrectionem esse jam factam, et subverterunt quorumdam fidem. "
        },
        {
            "chapter": 2,
            "verse": 19,
            "name": "2 Timothy 2:19",
            "text": "Sed firmum fundamentum Dei stat, habens signaculum hoc : cognovit Dominus qui sunt ejus, et discedat ab iniquitate omnis qui nominat nomen Domini. "
        },
        {
            "chapter": 2,
            "verse": 20,
            "name": "2 Timothy 2:20",
            "text": "In magna autem domo non solum sunt vasa aurea, et argentea, sed et lignea, et fictilia : et quædam quidem in honorem, quædam autem in contumeliam. "
        },
        {
            "chapter": 2,
            "verse": 21,
            "name": "2 Timothy 2:21",
            "text": "Si quis ergo emundaverit se ab istis, erit vas in honorem sanctificatum, et utile Domino ad omne opus bonum paratum. "
        },
        {
            "chapter": 2,
            "verse": 22,
            "name": "2 Timothy 2:22",
            "text": "Juvenilia autem desideria fuge, sectare vero justitiam, fidem, spem, caritatem, et pacem cum iis qui invocant Dominum de corde puro. "
        },
        {
            "chapter": 2,
            "verse": 23,
            "name": "2 Timothy 2:23",
            "text": "Stultas autem et sine disciplina quæstiones devita : sciens quia generant lites. "
        },
        {
            "chapter": 2,
            "verse": 24,
            "name": "2 Timothy 2:24",
            "text": "Servum autem Domini non oportet litigare : sed mansuetum esse ad omnes, docibilem, patientem, "
        },
        {
            "chapter": 2,
            "verse": 25,
            "name": "2 Timothy 2:25",
            "text": "cum modestia corripientem eos qui resistunt veritati, nequando Deus det illis pœnitentiam ad cognoscendam veritatem, "
        },
        {
            "chapter": 2,
            "verse": 26,
            "name": "2 Timothy 2:26",
            "text": "et resipiscant a diaboli laqueis, a quo captivi tenentur ad ipsius voluntatem.   "
        }
    ]
}