{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 55,
    "book_name": "2 Timothy",
    "chapter": 1,
    "name": "2 Timothy 1",
    "verses": [
        {
            "chapter": 1,
            "verse": 1,
            "name": "2 Timothy 1:1",
            "text": "Paulus Apostolus Jesu Christi per voluntatem Dei, secundum promissionem vitæ, quæ est in Christo Jesu, "
        },
        {
            "chapter": 1,
            "verse": 2,
            "name": "2 Timothy 1:2",
            "text": "Timotheo carissimo filio : gratia, misericordia, pax a Deo Patre, et Christo Jesu Domino nostro.  "
        },
        {
            "chapter": 1,
            "verse": 3,
            "name": "2 Timothy 1:3",
            "text": " Gratias ago Deo, cui servio a progenitoribus in conscientia pura, quod sine intermissione habeam tui memoriam in orationibus meis, nocte ac die "
        },
        {
            "chapter": 1,
            "verse": 4,
            "name": "2 Timothy 1:4",
            "text": "desiderans te videre, memor lacrimarum tuarum, ut gaudio implear, "
        },
        {
            "chapter": 1,
            "verse": 5,
            "name": "2 Timothy 1:5",
            "text": "recordationem accipiens ejus fidei, quæ est in te non ficta, quæ et habitavit primum in avia tua Loide, et matre tua Eunice, certus sum autem quod et in te.  "
        },
        {
            "chapter": 1,
            "verse": 6,
            "name": "2 Timothy 1:6",
            "text": " Propter quam causam admoneo te ut resuscites gratiam Dei, quæ est in te per impositionem manuum mearum. "
        },
        {
            "chapter": 1,
            "verse": 7,
            "name": "2 Timothy 1:7",
            "text": "Non enim dedit nobis Deus spiritum timoris : sed virtutis, et dilectionis, et sobrietatis. "
        },
        {
            "chapter": 1,
            "verse": 8,
            "name": "2 Timothy 1:8",
            "text": "Noli itaque erubescere testimonium Domini nostri, neque me vinctum ejus : sed collabora Evangelio secundum virtutem Dei : "
        },
        {
            "chapter": 1,
            "verse": 9,
            "name": "2 Timothy 1:9",
            "text": "qui nos liberavit, et vocavit vocatione sua sancta, non secundum opera nostra, sed secundum propositum suum, et gratiam, quæ data est nobis in Christo Jesu ante tempora sæcularia. "
        },
        {
            "chapter": 1,
            "verse": 10,
            "name": "2 Timothy 1:10",
            "text": "Manifestata est autem nunc per illuminationem Salvatoris nostri Jesu Christi, qui destruxit quidem mortem, illuminavit autem vitam, et incorruptionem per Evangelium : "
        },
        {
            "chapter": 1,
            "verse": 11,
            "name": "2 Timothy 1:11",
            "text": "in quo positus sum ego prædicator, et Apostolus, et magister gentium. "
        },
        {
            "chapter": 1,
            "verse": 12,
            "name": "2 Timothy 1:12",
            "text": "Ob quam causam etiam hæc patior, sed non confundor. Scio enim cui credidi, et certus sum quia potens est depositum meum servare in illum diem. "
        },
        {
            "chapter": 1,
            "verse": 13,
            "name": "2 Timothy 1:13",
            "text": "Formam habe sanorum verborum, quæ a me audisti in fide, et in dilectione in Christo Jesu. "
        },
        {
            "chapter": 1,
            "verse": 14,
            "name": "2 Timothy 1:14",
            "text": "Bonum depositum custodi per Spiritum Sanctum, qui habitat in nobis. "
        },
        {
            "chapter": 1,
            "verse": 15,
            "name": "2 Timothy 1:15",
            "text": "Scis hoc, quod aversi sunt a me omnes, qui in Asia sunt, ex quibus est Phigellus, et Hermogenes. "
        },
        {
            "chapter": 1,
            "verse": 16,
            "name": "2 Timothy 1:16",
            "text": "Det misericordiam Dominus Onesiphori domui : quia sæpe me refrigeravit, et catenam meam non erubuit : "
        },
        {
            "chapter": 1,
            "verse": 17,
            "name": "2 Timothy 1:17",
            "text": "sed cum Romam venisset, sollicite me quæsivit, et invenit. "
        },
        {
            "chapter": 1,
            "verse": 18,
            "name": "2 Timothy 1:18",
            "text": "Det illi Dominus invenire misericordiam a Domino in illa die. Et quanta Ephesi ministravit mihi, tu melius nosti.   "
        }
    ]
}