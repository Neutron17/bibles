{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 45,
    "book_name": "Romans",
    "chapter": 11,
    "name": "Romans 11",
    "verses": [
        {
            "chapter": 11,
            "verse": 1,
            "name": "Romans 11:1",
            "text": "Dico ergo : Numquid Deus repulit populum suum ? Absit. Nam et ego Israëlita sum ex semine Abraham, de tribu Benjamin : "
        },
        {
            "chapter": 11,
            "verse": 2,
            "name": "Romans 11:2",
            "text": "non repulit Deus plebem suam, quam præscivit. An nescitis in Elia quid dicit Scriptura ? quemadmodum interpellat Deum adversum Israël : "
        },
        {
            "chapter": 11,
            "verse": 3,
            "name": "Romans 11:3",
            "text": "Domine, prophetas tuos occiderunt, altaria tua suffoderunt : et ego relictus sum solus, et quærunt animam meam. "
        },
        {
            "chapter": 11,
            "verse": 4,
            "name": "Romans 11:4",
            "text": "Sed quid dicit illi divinum responsum ? Reliqui mihi septem millia virorum, qui non curvaverunt genua ante Baal. "
        },
        {
            "chapter": 11,
            "verse": 5,
            "name": "Romans 11:5",
            "text": "Sic ergo et in hoc tempore reliquiæ secundum electionem gratiæ salvæ factæ sunt. "
        },
        {
            "chapter": 11,
            "verse": 6,
            "name": "Romans 11:6",
            "text": "Si autem gratia, jam non ex operibus : alioquin gratia jam non est gratia. "
        },
        {
            "chapter": 11,
            "verse": 7,
            "name": "Romans 11:7",
            "text": "Quid ergo ? Quod quærebat Israël, hoc non est consecutus : electio autem consecuta est : ceteri vero excæcati sunt : "
        },
        {
            "chapter": 11,
            "verse": 8,
            "name": "Romans 11:8",
            "text": "sicut scriptum est : Dedit illis Deus spiritum compunctionis : oculos ut non videant, et aures ut non audiant, usque in hodiernum diem. "
        },
        {
            "chapter": 11,
            "verse": 9,
            "name": "Romans 11:9",
            "text": "Et David dicit : Fiat mensa eorum in laqueum, et in captionem, et in scandalum, et in retributionem illis. "
        },
        {
            "chapter": 11,
            "verse": 10,
            "name": "Romans 11:10",
            "text": "Obscurentur oculi eorum ne videant : et dorsum eorum semper incurva.  "
        },
        {
            "chapter": 11,
            "verse": 11,
            "name": "Romans 11:11",
            "text": " Dico ergo : Numquid sic offenderunt ut caderent ? Absit. Sed illorum delicto, salus est gentibus ut illos æmulentur. "
        },
        {
            "chapter": 11,
            "verse": 12,
            "name": "Romans 11:12",
            "text": "Quod si delictum illorum divitiæ sunt mundi, et diminutio eorum divitiæ gentium : quanto magis plenitudo eorum ? "
        },
        {
            "chapter": 11,
            "verse": 13,
            "name": "Romans 11:13",
            "text": "Vobis enim dico gentibus : Quamdiu quidem ego sum gentium Apostolus, ministerium meum honorificabo, "
        },
        {
            "chapter": 11,
            "verse": 14,
            "name": "Romans 11:14",
            "text": "si quomodo ad æmulandum provocem carnem meam, et salvos faciam aliquos ex illis. "
        },
        {
            "chapter": 11,
            "verse": 15,
            "name": "Romans 11:15",
            "text": "Si enim amissio eorum, reconciliatio est mundi : quæ assumptio, nisi vita ex mortuis ? "
        },
        {
            "chapter": 11,
            "verse": 16,
            "name": "Romans 11:16",
            "text": "Quod si delibatio sancta est, et massa : et si radix sancta, et rami. "
        },
        {
            "chapter": 11,
            "verse": 17,
            "name": "Romans 11:17",
            "text": "Quod si aliqui ex ramis fracti sunt, tu autem cum oleaster esses, insertus es in illis, et socius radicis, et pinguedinis olivæ factus es, "
        },
        {
            "chapter": 11,
            "verse": 18,
            "name": "Romans 11:18",
            "text": "noli gloriari adversus ramos. Quod si gloriaris : non tu radicem portas, sed radix te. "
        },
        {
            "chapter": 11,
            "verse": 19,
            "name": "Romans 11:19",
            "text": "Dices ergo : Fracti sunt rami ut ego inserar. "
        },
        {
            "chapter": 11,
            "verse": 20,
            "name": "Romans 11:20",
            "text": "Bene : propter incredulitatem fracti sunt. Tu autem fide stas : noli altum sapere, sed time. "
        },
        {
            "chapter": 11,
            "verse": 21,
            "name": "Romans 11:21",
            "text": "Si enim Deus naturalibus ramis non pepercit : ne forte nec tibi parcat. "
        },
        {
            "chapter": 11,
            "verse": 22,
            "name": "Romans 11:22",
            "text": "Vide ergo bonitatem, et severitatem Dei : in eos quidem qui ceciderunt, severitatem : in te autem bonitatem Dei, si permanseris in bonitate, alioquin et tu excideris. "
        },
        {
            "chapter": 11,
            "verse": 23,
            "name": "Romans 11:23",
            "text": "Sed et illi, si non permanserint in incredulitate, inserentur : potens est enim Deus iterum inserere illos. "
        },
        {
            "chapter": 11,
            "verse": 24,
            "name": "Romans 11:24",
            "text": "Nam si tu ex naturali excisus es oleastro, et contra naturam insertus es in bonam olivam : quanto magis ii qui secundum naturam inserentur suæ olivæ ?  "
        },
        {
            "chapter": 11,
            "verse": 25,
            "name": "Romans 11:25",
            "text": " Nolo enim vos ignorare, fratres, mysterium hoc (ut non sitis vobis ipsis sapientes), quia cæcitas ex parte contigit in Israël, donec plenitudo gentium intraret, "
        },
        {
            "chapter": 11,
            "verse": 26,
            "name": "Romans 11:26",
            "text": "et sic omnis Israël salvus fieret, sicut scriptum est : Veniet ex Sion, qui eripiat, et avertat impietatem a Jacob. "
        },
        {
            "chapter": 11,
            "verse": 27,
            "name": "Romans 11:27",
            "text": "Et hoc illis a me testamentum : cum abstulero peccata eorum. "
        },
        {
            "chapter": 11,
            "verse": 28,
            "name": "Romans 11:28",
            "text": "Secundum Evangelium quidem, inimici propter vos : secundum electionem autem, carissimi propter patres. "
        },
        {
            "chapter": 11,
            "verse": 29,
            "name": "Romans 11:29",
            "text": "Sine pœnitentia enim sunt dona et vocatio Dei. "
        },
        {
            "chapter": 11,
            "verse": 30,
            "name": "Romans 11:30",
            "text": "Sicut enim aliquando et vos non credidistis Deo, nunc autem misericordiam consecuti estis propter incredulitatem illorum : "
        },
        {
            "chapter": 11,
            "verse": 31,
            "name": "Romans 11:31",
            "text": "ita et isti nunc non crediderunt in vestram misericordiam : ut et ipsi misericordiam consequantur. "
        },
        {
            "chapter": 11,
            "verse": 32,
            "name": "Romans 11:32",
            "text": "Conclusit enim Deus omnia in incredulitate, ut omnium misereatur.  "
        },
        {
            "chapter": 11,
            "verse": 33,
            "name": "Romans 11:33",
            "text": " O altitudo divitiarum sapientiæ, et scientiæ Dei : quam incomprehensibilia sunt judicia ejus, et investigabiles viæ ejus ! "
        },
        {
            "chapter": 11,
            "verse": 34,
            "name": "Romans 11:34",
            "text": "Quis enim cognovit sensum Domini ? aut quis consiliarius ejus fuit ? "
        },
        {
            "chapter": 11,
            "verse": 35,
            "name": "Romans 11:35",
            "text": "aut quis prior dedit illi, et retribuetur ei ? "
        },
        {
            "chapter": 11,
            "verse": 36,
            "name": "Romans 11:36",
            "text": "Quoniam ex ipso, et per ipsum, et in ipso sunt omnia : ipsi gloria in sæcula. Amen.   "
        }
    ]
}