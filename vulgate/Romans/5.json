{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 45,
    "book_name": "Romans",
    "chapter": 5,
    "name": "Romans 5",
    "verses": [
        {
            "chapter": 5,
            "verse": 1,
            "name": "Romans 5:1",
            "text": "Justificati ergo ex fide, pacem habeamus ad Deum per Dominum nostrum Jesum Christum : "
        },
        {
            "chapter": 5,
            "verse": 2,
            "name": "Romans 5:2",
            "text": "per quem et habemus accessum per fidem in gratiam istam, in qua stamus, et gloriamur in spe gloriæ filiorum Dei. "
        },
        {
            "chapter": 5,
            "verse": 3,
            "name": "Romans 5:3",
            "text": "Non solum autem, sed et gloriamur in tribulationibus : scientes quod tribulatio patientiam operatur : "
        },
        {
            "chapter": 5,
            "verse": 4,
            "name": "Romans 5:4",
            "text": "patientia autem probationem, probatio vero spem, "
        },
        {
            "chapter": 5,
            "verse": 5,
            "name": "Romans 5:5",
            "text": "spes autem non confundit : quia caritas Dei diffusa est in cordibus nostris per Spiritum Sanctum, qui datus est nobis. "
        },
        {
            "chapter": 5,
            "verse": 6,
            "name": "Romans 5:6",
            "text": "Ut quid enim Christus, cum adhuc infirmi essemus, secundum tempus, pro impiis mortuus est ? "
        },
        {
            "chapter": 5,
            "verse": 7,
            "name": "Romans 5:7",
            "text": "vix enim pro justo quis moritur : nam pro bono forsitan quis audeat mori. "
        },
        {
            "chapter": 5,
            "verse": 8,
            "name": "Romans 5:8",
            "text": "Commendat autem caritatem suam Deus in nobis : quoniam cum adhuc peccatores essemus, secundum tempus, "
        },
        {
            "chapter": 5,
            "verse": 9,
            "name": "Romans 5:9",
            "text": "Christus pro nobis mortuus est : multo igitur magis nunc justificati in sanguine ipsius, salvi erimus ab ira per ipsum. "
        },
        {
            "chapter": 5,
            "verse": 10,
            "name": "Romans 5:10",
            "text": "Si enim cum inimici essemus, reconciliati sumus Deo per mortem filii ejus : multo magis reconciliati, salvi erimus in vita ipsius. "
        },
        {
            "chapter": 5,
            "verse": 11,
            "name": "Romans 5:11",
            "text": "Non solum autem : sed et gloriamur in Deo per Dominum nostrum Jesum Christum, per quem nunc reconciliationem accepimus.  "
        },
        {
            "chapter": 5,
            "verse": 12,
            "name": "Romans 5:12",
            "text": " Propterea sicut per unum hominem peccatum in hunc mundum intravit, et per peccatum mors, et ita in omnes homines mors pertransiit, in quo omnes peccaverunt. "
        },
        {
            "chapter": 5,
            "verse": 13,
            "name": "Romans 5:13",
            "text": "Usque ad legem enim peccatum erat in mundo : peccatum autem non imputabatur, cum lex non esset. "
        },
        {
            "chapter": 5,
            "verse": 14,
            "name": "Romans 5:14",
            "text": "Sed regnavit mors ab Adam usque ad Moysen etiam in eos qui non peccaverunt in similitudinem prævaricationis Adæ, qui est forma futuri. "
        },
        {
            "chapter": 5,
            "verse": 15,
            "name": "Romans 5:15",
            "text": "Sed non sicut delictum, ita et donum : si enim unius delicto multi mortui sunt : multo magis gratia Dei et donum in gratia unius hominis Jesu Christi in plures abundavit. "
        },
        {
            "chapter": 5,
            "verse": 16,
            "name": "Romans 5:16",
            "text": "Et non sicut per unum peccatum, ita et donum. Nam judicium quidem ex uno in condemnationem : gratia autem ex multis delictis in justificationem. "
        },
        {
            "chapter": 5,
            "verse": 17,
            "name": "Romans 5:17",
            "text": "Si enim unius delicto mors regnavit per unum : multo magis abundantiam gratiæ, et donationis, et justitiæ accipientes, in vita regnabunt per unum Jesum Christum. "
        },
        {
            "chapter": 5,
            "verse": 18,
            "name": "Romans 5:18",
            "text": "Igitur sicut per unius delictum in omnes homines in condemnationem : sic et per unius justitiam in omnes homines in justificationem vitæ. "
        },
        {
            "chapter": 5,
            "verse": 19,
            "name": "Romans 5:19",
            "text": "Sicut enim per inobedientiam unius hominis, peccatores constituti sunt multi : ita et per unius obeditionem, justi constituentur multi. "
        },
        {
            "chapter": 5,
            "verse": 20,
            "name": "Romans 5:20",
            "text": "Lex autem subintravit ut abundaret delictum. Ubi autem abundavit delictum, superabundavit gratia : "
        },
        {
            "chapter": 5,
            "verse": 21,
            "name": "Romans 5:21",
            "text": "ut sicut regnavit peccatum in mortem : ita et gratia regnet per justitiam in vitam æternam, per Jesum Christum Dominum nostrum.   "
        }
    ]
}