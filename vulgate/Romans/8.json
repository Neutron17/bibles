{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 45,
    "book_name": "Romans",
    "chapter": 8,
    "name": "Romans 8",
    "verses": [
        {
            "chapter": 8,
            "verse": 1,
            "name": "Romans 8:1",
            "text": "Nihil ergo nunc damnationis est iis qui sunt in Christo Jesu : qui non secundum carnem ambulant. "
        },
        {
            "chapter": 8,
            "verse": 2,
            "name": "Romans 8:2",
            "text": "Lex enim spiritus vitæ in Christo Jesu liberavit me a lege peccati et mortis. "
        },
        {
            "chapter": 8,
            "verse": 3,
            "name": "Romans 8:3",
            "text": "Nam quod impossibile erat legi, in quo infirmabatur per carnem : Deus Filium suum mittens in similitudinem carnis peccati et de peccato, damnavit peccatum in carne, "
        },
        {
            "chapter": 8,
            "verse": 4,
            "name": "Romans 8:4",
            "text": "ut justificatio legis impleretur in nobis, qui non secundum carnem ambulamus, sed secundum spiritum. "
        },
        {
            "chapter": 8,
            "verse": 5,
            "name": "Romans 8:5",
            "text": "Qui enim secundum carnem sunt, quæ carnis sunt, sapiunt : qui vero secundum spiritum sunt, quæ sunt spiritus, sentiunt. "
        },
        {
            "chapter": 8,
            "verse": 6,
            "name": "Romans 8:6",
            "text": "Nam prudentia carnis, mors est : prudentia autem spiritus, vita et pax : "
        },
        {
            "chapter": 8,
            "verse": 7,
            "name": "Romans 8:7",
            "text": "quoniam sapientia carnis inimica est Deo : legi enim Dei non est subjecta, nec enim potest. "
        },
        {
            "chapter": 8,
            "verse": 8,
            "name": "Romans 8:8",
            "text": "Qui autem in carne sunt, Deo placere non possunt. "
        },
        {
            "chapter": 8,
            "verse": 9,
            "name": "Romans 8:9",
            "text": "Vos autem in carne non estis, sed in spiritu : si tamen Spiritus Dei habitat in vobis. Si quis autem Spiritum Christi non habet, hic non est ejus. "
        },
        {
            "chapter": 8,
            "verse": 10,
            "name": "Romans 8:10",
            "text": "Si autem Christus in vobis est, corpus quidem mortuum est propter peccatum, spiritus vero vivit propter justificationem. "
        },
        {
            "chapter": 8,
            "verse": 11,
            "name": "Romans 8:11",
            "text": "Quod si Spiritus ejus, qui suscitavit Jesum a mortuis, habitat in vobis : qui suscitavit Jesum Christum a mortuis, vivificabit et mortalia corpora vestra, propter inhabitantem Spiritum ejus in vobis. "
        },
        {
            "chapter": 8,
            "verse": 12,
            "name": "Romans 8:12",
            "text": "Ergo fratres, debitores sumus non carni, ut secundum carnem vivamus. "
        },
        {
            "chapter": 8,
            "verse": 13,
            "name": "Romans 8:13",
            "text": "Si enim secundum carnem vixeritis, moriemini : si autem spiritu facta carnis mortificaveritis, vivetis.  "
        },
        {
            "chapter": 8,
            "verse": 14,
            "name": "Romans 8:14",
            "text": " Quicumque enim Spiritu Dei aguntur, ii sunt filii Dei. "
        },
        {
            "chapter": 8,
            "verse": 15,
            "name": "Romans 8:15",
            "text": "Non enim accepistis spiritum servitutis iterum in timore, sed accepistis spiritum adoptionis filiorum, in quo clamamus : Abba (Pater). "
        },
        {
            "chapter": 8,
            "verse": 16,
            "name": "Romans 8:16",
            "text": "Ipse enim Spiritus testimonium reddit spiritui nostro quod sumus filii Dei. "
        },
        {
            "chapter": 8,
            "verse": 17,
            "name": "Romans 8:17",
            "text": "Si autem filii, et hæredes : hæredes, quidem Dei, cohæredes autem Christi : si tamen compatimur ut et conglorificemur.  "
        },
        {
            "chapter": 8,
            "verse": 18,
            "name": "Romans 8:18",
            "text": " Existimo enim quod non sunt condignæ passiones hujus temporis ad futuram gloriam, quæ revelabitur in nobis. "
        },
        {
            "chapter": 8,
            "verse": 19,
            "name": "Romans 8:19",
            "text": "Nam exspectatio creaturæ revelationem filiorum Dei exspectat. "
        },
        {
            "chapter": 8,
            "verse": 20,
            "name": "Romans 8:20",
            "text": "Vanitati enim creatura subjecta est non volens, sed propter eum, qui subjecit eam in spe : "
        },
        {
            "chapter": 8,
            "verse": 21,
            "name": "Romans 8:21",
            "text": "quia et ipsa creatura liberabitur a servitute corruptionis in libertatem gloriæ filiorum Dei. "
        },
        {
            "chapter": 8,
            "verse": 22,
            "name": "Romans 8:22",
            "text": "Scimus enim quod omnis creatura ingemiscit, et parturit usque adhuc. "
        },
        {
            "chapter": 8,
            "verse": 23,
            "name": "Romans 8:23",
            "text": "Non solum autem illa, sed et nos ipsi primitias spiritus habentes : et ipsi intra nos gemimus adoptionem filiorum Dei exspectantes, redemptionem corporis nostri. "
        },
        {
            "chapter": 8,
            "verse": 24,
            "name": "Romans 8:24",
            "text": "Spe enim salvi facti sumus. Spes autem, quæ videtur, non est spes : nam quod videt quis, quid sperat ? "
        },
        {
            "chapter": 8,
            "verse": 25,
            "name": "Romans 8:25",
            "text": "Si autem quod non videmus, speramus : per patientiam exspectamus.  "
        },
        {
            "chapter": 8,
            "verse": 26,
            "name": "Romans 8:26",
            "text": " Similiter autem et Spiritus adjuvat infirmitatem nostram : nam quid oremus, sicut oportet, nescimus : sed ipse Spiritus postulat pro nobis gemitibus inenarrabilibus. "
        },
        {
            "chapter": 8,
            "verse": 27,
            "name": "Romans 8:27",
            "text": "Qui autem scrutatur corda, scit quid desideret Spiritus : quia secundum Deum postulat pro sanctis.  "
        },
        {
            "chapter": 8,
            "verse": 28,
            "name": "Romans 8:28",
            "text": " Scimus autem quoniam diligentibus Deum omnia cooperantur in bonum, iis qui secundum propositum vocati sunt sancti. "
        },
        {
            "chapter": 8,
            "verse": 29,
            "name": "Romans 8:29",
            "text": "Nam quos præscivit, et prædestinavit conformes fieri imaginis Filii sui, ut sit ipse primogenitus in multis fratribus. "
        },
        {
            "chapter": 8,
            "verse": 30,
            "name": "Romans 8:30",
            "text": "Quos autem prædestinavit, hos et vocavit : et quos vocavit, hos et justificavit : quos autem justificavit, illos et glorificavit. "
        },
        {
            "chapter": 8,
            "verse": 31,
            "name": "Romans 8:31",
            "text": "Quid ergo dicemus ad hæc ? si Deus pro nobis, quis contra nos ? "
        },
        {
            "chapter": 8,
            "verse": 32,
            "name": "Romans 8:32",
            "text": "Qui etiam proprio Filio suo non pepercit, sed pro nobis omnibus tradidit illum : quomodo non etiam cum illo omnia nobis donavit ? "
        },
        {
            "chapter": 8,
            "verse": 33,
            "name": "Romans 8:33",
            "text": "Quis accusabit adversus electos Dei ? Deus qui justificat, "
        },
        {
            "chapter": 8,
            "verse": 34,
            "name": "Romans 8:34",
            "text": "quis est qui condemnet ? Christus Jesus, qui mortuus est, immo qui et resurrexit, qui est ad dexteram Dei, qui etiam interpellat pro nobis. "
        },
        {
            "chapter": 8,
            "verse": 35,
            "name": "Romans 8:35",
            "text": "Quis ergo nos separabit a caritate Christi ? tribulatio ? an angustia ? an fames ? an nuditas ? an periculum ? an persecutio ? an gladius ? "
        },
        {
            "chapter": 8,
            "verse": 36,
            "name": "Romans 8:36",
            "text": "(Sicut scriptum est :   Quia propter te mortificamur tota die :  æstimati sumus sicut oves occisionis.) "
        },
        {
            "chapter": 8,
            "verse": 37,
            "name": "Romans 8:37",
            "text": "Sed in his omnibus superamus propter eum qui dilexit nos. "
        },
        {
            "chapter": 8,
            "verse": 38,
            "name": "Romans 8:38",
            "text": "Certus sum enim quia neque mors, neque vita, neque angeli, neque principatus, neque virtutes, neque instantia, neque futura, neque fortitudo, "
        },
        {
            "chapter": 8,
            "verse": 39,
            "name": "Romans 8:39",
            "text": "neque altitudo, neque profundum, neque creatura alia poterit nos separare a caritate Dei, quæ est in Christo Jesu Domino nostro.  "
        }
    ]
}