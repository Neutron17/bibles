{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 45,
    "book_name": "Romans",
    "chapter": 7,
    "name": "Romans 7",
    "verses": [
        {
            "chapter": 7,
            "verse": 1,
            "name": "Romans 7:1",
            "text": "An ignoratis, fratres (scientibus enim legem loquor), quia lex in homine dominatur quanto tempore vivit ? "
        },
        {
            "chapter": 7,
            "verse": 2,
            "name": "Romans 7:2",
            "text": "Nam quæ sub viro est mulier, vivente viro, alligata est legi : si autem mortuus fuerit vir ejus, soluta est a lege viri. "
        },
        {
            "chapter": 7,
            "verse": 3,
            "name": "Romans 7:3",
            "text": "Igitur, vivente viro, vocabitur adultera si fuerit cum alio viro : si autem mortuus fuerit vir ejus, liberata est a lege viri, ut non sit adultera si fuerit cum alio viro. "
        },
        {
            "chapter": 7,
            "verse": 4,
            "name": "Romans 7:4",
            "text": "Itaque fratres mei, et vos mortificati estis legi per corpus Christi : ut sitis alterius, qui ex mortuis resurrexit, ut fructificemus Deo. "
        },
        {
            "chapter": 7,
            "verse": 5,
            "name": "Romans 7:5",
            "text": "Cum enim essemus in carne, passiones peccatorum, quæ per legem erant, operabantur in membris nostris, ut fructificarent morti. "
        },
        {
            "chapter": 7,
            "verse": 6,
            "name": "Romans 7:6",
            "text": "Nunc autem soluti sumus a lege mortis, in qua detinebamur, ita ut serviamus in novitate spiritus, et non in vetustate litteræ.  "
        },
        {
            "chapter": 7,
            "verse": 7,
            "name": "Romans 7:7",
            "text": " Quid ergo dicemus ? lex peccatum est ? Absit. Sed peccatum non cognovi, nisi per legem : nam concupiscentiam nesciebam, nisi lex diceret : Non concupisces. "
        },
        {
            "chapter": 7,
            "verse": 8,
            "name": "Romans 7:8",
            "text": "Occasione autem accepta, peccatum per mandatum operatum est in me omnem concupiscentiam. Sine lege enim peccatum mortuum erat. "
        },
        {
            "chapter": 7,
            "verse": 9,
            "name": "Romans 7:9",
            "text": "Ego autem vivebam sine lege aliquando : sed cum venisset mandatum, peccatum revixit. "
        },
        {
            "chapter": 7,
            "verse": 10,
            "name": "Romans 7:10",
            "text": "Ego autem mortuus sum : et inventum est mihi mandatum, quod erat ad vitam, hoc esse ad mortem. "
        },
        {
            "chapter": 7,
            "verse": 11,
            "name": "Romans 7:11",
            "text": "Nam peccatum occasione accepta per mandatum, seduxit me, et per illud occidit. "
        },
        {
            "chapter": 7,
            "verse": 12,
            "name": "Romans 7:12",
            "text": "Itaque lex quidem sancta, et mandatum sanctum, et justum, et bonum.  "
        },
        {
            "chapter": 7,
            "verse": 13,
            "name": "Romans 7:13",
            "text": " Quod ergo bonum est, mihi factum est mors ? Absit. Sed peccatum, ut appareat peccatum, per bonum operatum est mihi mortem : ut fiat supra modum peccans peccatum per mandatum. "
        },
        {
            "chapter": 7,
            "verse": 14,
            "name": "Romans 7:14",
            "text": "Scimus enim quia lex spiritualis est : ego autem carnalis sum, venundatus sub peccato. "
        },
        {
            "chapter": 7,
            "verse": 15,
            "name": "Romans 7:15",
            "text": "Quod enim operor, non intelligo : non enim quod volo bonum, hoc ago : sed quod odi malum, illud facio. "
        },
        {
            "chapter": 7,
            "verse": 16,
            "name": "Romans 7:16",
            "text": "Si autem quod nolo, illud facio : consentio legi, quoniam bona est. "
        },
        {
            "chapter": 7,
            "verse": 17,
            "name": "Romans 7:17",
            "text": "Nunc autem jam non ego operor illud, sed quod habitat in me peccatum. "
        },
        {
            "chapter": 7,
            "verse": 18,
            "name": "Romans 7:18",
            "text": "Scio enim quia non habitat in me, hoc est in carne mea, bonum. Nam velle, adjacet mihi : perficere autem bonum, non invenio. "
        },
        {
            "chapter": 7,
            "verse": 19,
            "name": "Romans 7:19",
            "text": "Non enim quod volo bonum, hoc facio : sed quod nolo malum, hoc ago. "
        },
        {
            "chapter": 7,
            "verse": 20,
            "name": "Romans 7:20",
            "text": "Si autem quod nolo, illud facio : jam non ego operor illud, sed quod habitat in me, peccatum. "
        },
        {
            "chapter": 7,
            "verse": 21,
            "name": "Romans 7:21",
            "text": "Invenio igitur legem, volenti mihi facere bonum, quoniam mihi malum adjacet : "
        },
        {
            "chapter": 7,
            "verse": 22,
            "name": "Romans 7:22",
            "text": "condelector enim legi Dei secundum interiorem hominem : "
        },
        {
            "chapter": 7,
            "verse": 23,
            "name": "Romans 7:23",
            "text": "video autem aliam legem in membris meis, repugnantem legi mentis meæ, et captivantem me in lege peccati, quæ est in membris meis. "
        },
        {
            "chapter": 7,
            "verse": 24,
            "name": "Romans 7:24",
            "text": "Infelix ego homo, quis me liberabit de corpore mortis hujus ? "
        },
        {
            "chapter": 7,
            "verse": 25,
            "name": "Romans 7:25",
            "text": "gratia Dei per Jesum Christum Dominum nostrum. Igitur ego ipse mente servio legi Dei : carne autem, legi peccati.   "
        }
    ]
}