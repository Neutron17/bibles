{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 45,
    "book_name": "Romans",
    "chapter": 13,
    "name": "Romans 13",
    "verses": [
        {
            "chapter": 13,
            "verse": 1,
            "name": "Romans 13:1",
            "text": "Omnis anima potestatibus sublimioribus subdita sit : non est enim potestas nisi a Deo : quæ autem sunt, a Deo ordinatæ sunt. "
        },
        {
            "chapter": 13,
            "verse": 2,
            "name": "Romans 13:2",
            "text": "Itaque qui resistit potestati, Dei ordinationi resistit. Qui autem resistunt, ipsi sibi damnationem acquirunt : "
        },
        {
            "chapter": 13,
            "verse": 3,
            "name": "Romans 13:3",
            "text": "nam principes non sunt timori boni operis, sed mali. Vis autem non timere potestatem ? Bonum fac : et habebis laudem ex illa : "
        },
        {
            "chapter": 13,
            "verse": 4,
            "name": "Romans 13:4",
            "text": "Dei enim minister est tibi in bonum. Si autem malum feceris, time : non enim sine causa gladium portat. Dei enim minister est : vindex in iram ei qui malum agit. "
        },
        {
            "chapter": 13,
            "verse": 5,
            "name": "Romans 13:5",
            "text": "Ideo necessitate subditi estote non solum propter iram, sed etiam propter conscientiam. "
        },
        {
            "chapter": 13,
            "verse": 6,
            "name": "Romans 13:6",
            "text": "Ideo enim et tributa præstatis : ministri enim Dei sunt, in hoc ipsum servientes. "
        },
        {
            "chapter": 13,
            "verse": 7,
            "name": "Romans 13:7",
            "text": "Reddite ergo omnibus debita : cui tributum, tributum : cui vectigal, vectigal : cui timorem, timorem : cui honorem, honorem.  "
        },
        {
            "chapter": 13,
            "verse": 8,
            "name": "Romans 13:8",
            "text": " Nemini quidquam debeatis, nisi ut invicem diligatis : qui enim diligit proximum, legem implevit. "
        },
        {
            "chapter": 13,
            "verse": 9,
            "name": "Romans 13:9",
            "text": "Nam : Non adulterabis : non occides : non furaberis : non falsum testimonium dices : non concupisces : et si quod est aliud mandatum, in hoc verbo instauratur : diliges proximum tuum sicut teipsum. "
        },
        {
            "chapter": 13,
            "verse": 10,
            "name": "Romans 13:10",
            "text": "Dilectio proximi malum non operatur. Plenitudo ergo legis est dilectio.  "
        },
        {
            "chapter": 13,
            "verse": 11,
            "name": "Romans 13:11",
            "text": " Et hoc scientes tempus : quia hora est jam nos de somno surgere. Nunc enim propior est nostra salus, quam cum credidimus. "
        },
        {
            "chapter": 13,
            "verse": 12,
            "name": "Romans 13:12",
            "text": "Nox præcessit, dies autem appropinquavit. Abjiciamus ergo opera tenebrarum, et induamur arma lucis. "
        },
        {
            "chapter": 13,
            "verse": 13,
            "name": "Romans 13:13",
            "text": "Sicut in die honeste ambulemus : non in comessationibus, et ebrietatibus, non in cubilibus, et impudicitiis, non in contentione, et æmulatione : "
        },
        {
            "chapter": 13,
            "verse": 14,
            "name": "Romans 13:14",
            "text": "sed induimini Dominum Jesum Christum, et carnis curam ne feceritis in desideriis.   "
        }
    ]
}