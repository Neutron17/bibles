{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 45,
    "book_name": "Romans",
    "chapter": 9,
    "name": "Romans 9",
    "verses": [
        {
            "chapter": 9,
            "verse": 1,
            "name": "Romans 9:1",
            "text": "Veritatem dico in Christo, non mentior : testimonium mihi perhibente conscientia mea in Spiritu Sancto : "
        },
        {
            "chapter": 9,
            "verse": 2,
            "name": "Romans 9:2",
            "text": "quoniam tristitia mihi magna est, et continuus dolor cordi meo. "
        },
        {
            "chapter": 9,
            "verse": 3,
            "name": "Romans 9:3",
            "text": "Optabam enim ego ipse anathema esse a Christo pro fratribus meis, qui sunt cognati mei secundum carnem, "
        },
        {
            "chapter": 9,
            "verse": 4,
            "name": "Romans 9:4",
            "text": "qui sunt Israëlitæ, quorum adoptio est filiorum, et gloria, et testamentum, et legislatio, et obsequium, et promissa : "
        },
        {
            "chapter": 9,
            "verse": 5,
            "name": "Romans 9:5",
            "text": "quorum patres, et ex quibus est Christus secundum carnem, qui est super omnia Deus benedictus in sæcula. Amen. "
        },
        {
            "chapter": 9,
            "verse": 6,
            "name": "Romans 9:6",
            "text": "Non autem quod exciderit verbum Dei. Non enim omnes qui ex Israël sunt, ii sunt Israëlitæ : "
        },
        {
            "chapter": 9,
            "verse": 7,
            "name": "Romans 9:7",
            "text": "neque qui semen sunt Abrahæ, omnes filii : sed in Isaac vocabitur tibi semen : "
        },
        {
            "chapter": 9,
            "verse": 8,
            "name": "Romans 9:8",
            "text": "id est, non qui filii carnis, hi filii Dei : sed qui filii sunt promissionis, æstimantur in semine. "
        },
        {
            "chapter": 9,
            "verse": 9,
            "name": "Romans 9:9",
            "text": "Promissionis enim verbum hoc est : Secundum hoc tempus veniam : et erit Saræ filius. "
        },
        {
            "chapter": 9,
            "verse": 10,
            "name": "Romans 9:10",
            "text": "Non solum autem illa : sed et Rebecca ex uno concubitu habens, Isaac patris nostri. "
        },
        {
            "chapter": 9,
            "verse": 11,
            "name": "Romans 9:11",
            "text": "Cum enim nondum nati fuissent, aut aliquid boni egissent, aut mali (ut secundum electionem propositum Dei maneret), "
        },
        {
            "chapter": 9,
            "verse": 12,
            "name": "Romans 9:12",
            "text": "non ex operibus, sed ex vocante dictum est ei quia major serviet minori, "
        },
        {
            "chapter": 9,
            "verse": 13,
            "name": "Romans 9:13",
            "text": "sicut scriptum est : Jacob dilexi, Esau autem odio habui.  "
        },
        {
            "chapter": 9,
            "verse": 14,
            "name": "Romans 9:14",
            "text": " Quid ergo dicemus ? numquid iniquitas apud Deum ? Absit. "
        },
        {
            "chapter": 9,
            "verse": 15,
            "name": "Romans 9:15",
            "text": "Moysi enim dicit : Miserebor cujus misereor : et misericordiam præstabo cujus miserebor. "
        },
        {
            "chapter": 9,
            "verse": 16,
            "name": "Romans 9:16",
            "text": "Igitur non volentis, neque currentis, sed miserentis est Dei. "
        },
        {
            "chapter": 9,
            "verse": 17,
            "name": "Romans 9:17",
            "text": "Dicit enim Scriptura Pharaoni : Quia in hoc ipsum excitavi te, ut ostendam in te virtutem meam : et ut annuntietur nomen meum in universa terra. "
        },
        {
            "chapter": 9,
            "verse": 18,
            "name": "Romans 9:18",
            "text": "Ergo cujus vult miseretur, et quem vult indurat. "
        },
        {
            "chapter": 9,
            "verse": 19,
            "name": "Romans 9:19",
            "text": "Dicis itaque mihi : Quid adhuc queritur ? voluntati enim ejus quis resistit ? "
        },
        {
            "chapter": 9,
            "verse": 20,
            "name": "Romans 9:20",
            "text": "O homo, tu quis es, qui respondeas Deo ? numquid dicit figmentum ei qui se finxit : Quid me fecisti sic ? "
        },
        {
            "chapter": 9,
            "verse": 21,
            "name": "Romans 9:21",
            "text": "an non habet potestatem figulus luti ex eadem massa facere aliud quidem vas in honorem, aliud vero in contumeliam ? "
        },
        {
            "chapter": 9,
            "verse": 22,
            "name": "Romans 9:22",
            "text": "Quod si Deus volens ostendere iram, et notum facere potentiam suam, sustinuit in multa patientia vasa iræ, apta in interitum, "
        },
        {
            "chapter": 9,
            "verse": 23,
            "name": "Romans 9:23",
            "text": "ut ostenderet divitias gloriæ suæ in vasa misericordiæ, quæ præparavit in gloriam. "
        },
        {
            "chapter": 9,
            "verse": 24,
            "name": "Romans 9:24",
            "text": "Quos et vocavit nos non solum ex Judæis, sed etiam in gentibus, "
        },
        {
            "chapter": 9,
            "verse": 25,
            "name": "Romans 9:25",
            "text": "sicut in Osee dicit : Vocabo non plebem meam, plebem meam : et non dilectam, dilectam : et non misericordiam consecutam, misericordiam consecutam. "
        },
        {
            "chapter": 9,
            "verse": 26,
            "name": "Romans 9:26",
            "text": "Et erit : in loco, ubi dictum est eis : Non plebs mea vos : ibi vocabuntur filii Dei vivi. "
        },
        {
            "chapter": 9,
            "verse": 27,
            "name": "Romans 9:27",
            "text": "Isaias autem clamat pro Israël : Si fuerit numerus filiorum Israël tamquam arena maris, reliquiæ salvæ fient. "
        },
        {
            "chapter": 9,
            "verse": 28,
            "name": "Romans 9:28",
            "text": "Verbum enim consummans, et abbrevians in æquitate : quia verbum breviatum faciet Dominus super terram : "
        },
        {
            "chapter": 9,
            "verse": 29,
            "name": "Romans 9:29",
            "text": "et sicut prædixit Isaias : Nisi Dominus Sabaoth reliquisset nobis semen, sicut Sodoma facti essemus, et sicut Gomorrha similes fuissemus.  "
        },
        {
            "chapter": 9,
            "verse": 30,
            "name": "Romans 9:30",
            "text": " Quid ergo dicemus ? Quod gentes, quæ non sectabantur justitiam, apprehenderunt justitiam : justitiam autem, quæ ex fide est. "
        },
        {
            "chapter": 9,
            "verse": 31,
            "name": "Romans 9:31",
            "text": "Israël vero sectando legem justitiæ, in legem justitiæ non pervenit. "
        },
        {
            "chapter": 9,
            "verse": 32,
            "name": "Romans 9:32",
            "text": "Quare ? Quia non ex fide, sed quasi ex operibus : offenderunt enim in lapidem offensionis, "
        },
        {
            "chapter": 9,
            "verse": 33,
            "name": "Romans 9:33",
            "text": "sicut scriptum est : Ecce pono in Sion lapidem offensionis, et petram scandali : et omnis qui credit in eum, non confundetur.   "
        }
    ]
}