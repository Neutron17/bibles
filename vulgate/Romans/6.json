{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 45,
    "book_name": "Romans",
    "chapter": 6,
    "name": "Romans 6",
    "verses": [
        {
            "chapter": 6,
            "verse": 1,
            "name": "Romans 6:1",
            "text": "Quid ergo dicemus ? permanebimus in peccato ut gratia abundet ? "
        },
        {
            "chapter": 6,
            "verse": 2,
            "name": "Romans 6:2",
            "text": "Absit. Qui enim mortui sumus peccato, quomodo adhuc vivemus in illo ? "
        },
        {
            "chapter": 6,
            "verse": 3,
            "name": "Romans 6:3",
            "text": "an ignoratis quia quicumque baptizati sumus in Christo Jesu, in morte ipsius baptizati sumus ? "
        },
        {
            "chapter": 6,
            "verse": 4,
            "name": "Romans 6:4",
            "text": "Consepulti enim sumus cum illo per baptismum in mortem : ut quomodo Christus surrexit a mortuis per gloriam Patris, ita et nos in novitate vitæ ambulemus. "
        },
        {
            "chapter": 6,
            "verse": 5,
            "name": "Romans 6:5",
            "text": "Si enim complantati facti sumus similitudini mortis ejus : simul et resurrectionis erimus. "
        },
        {
            "chapter": 6,
            "verse": 6,
            "name": "Romans 6:6",
            "text": "Hoc scientes, quia vetus homo noster simul crucifixus est, ut destruatur corpus peccati, et ultra non serviamus peccato. "
        },
        {
            "chapter": 6,
            "verse": 7,
            "name": "Romans 6:7",
            "text": "Qui enim mortuus est, justificatus est a peccato. "
        },
        {
            "chapter": 6,
            "verse": 8,
            "name": "Romans 6:8",
            "text": "Si autem mortui sumus cum Christo, credimus quia simul etiam vivemus cum Christo, "
        },
        {
            "chapter": 6,
            "verse": 9,
            "name": "Romans 6:9",
            "text": "scientes quod Christus resurgens ex mortuis jam non moritur : mors illi ultra non dominabitur. "
        },
        {
            "chapter": 6,
            "verse": 10,
            "name": "Romans 6:10",
            "text": "Quod enim mortuus est peccato, mortuus est semel : quod autem vivit, vivit Deo. "
        },
        {
            "chapter": 6,
            "verse": 11,
            "name": "Romans 6:11",
            "text": "Ita et vos existimate vos mortuos quidem esse peccato, viventes autem Deo, in Christo Jesu Domino nostro.  "
        },
        {
            "chapter": 6,
            "verse": 12,
            "name": "Romans 6:12",
            "text": " Non ergo regnet peccatum in vestro mortali corpore ut obediatis concupiscentiis ejus. "
        },
        {
            "chapter": 6,
            "verse": 13,
            "name": "Romans 6:13",
            "text": "Sed neque exhibeatis membra vestra arma iniquitatis peccato : sed exhibete vos Deo, tamquam ex mortuis viventes : et membra vestra arma justitiæ Deo. "
        },
        {
            "chapter": 6,
            "verse": 14,
            "name": "Romans 6:14",
            "text": "Peccatum enim vobis non dominabitur : non enim sub lege estis, sed sub gratia. "
        },
        {
            "chapter": 6,
            "verse": 15,
            "name": "Romans 6:15",
            "text": "Quid ergo ? peccabimus, quoniam non sumus sub lege, sed sub gratia ? Absit. "
        },
        {
            "chapter": 6,
            "verse": 16,
            "name": "Romans 6:16",
            "text": "Nescitis quoniam cui exhibetis vos servos ad obediendum, servi estis ejus, cui obeditis, sive peccati ad mortem, sive obeditionis ad justitiam ? "
        },
        {
            "chapter": 6,
            "verse": 17,
            "name": "Romans 6:17",
            "text": "Gratias autem Deo quod fuistis servi peccati, obedistis autem ex corde in eam formam doctrinæ, in quam traditi estis. "
        },
        {
            "chapter": 6,
            "verse": 18,
            "name": "Romans 6:18",
            "text": "Liberati autem a peccato, servi facti estis justitiæ. "
        },
        {
            "chapter": 6,
            "verse": 19,
            "name": "Romans 6:19",
            "text": "Humanum dico, propter infirmitatem carnis vestræ : sicut enim exhibuistis membra vestra servire immunditiæ, et iniquitati ad iniquitatem, ita nunc exhibete membra vestra servire justitiæ in sanctificationem. "
        },
        {
            "chapter": 6,
            "verse": 20,
            "name": "Romans 6:20",
            "text": "Cum enim servi essetis peccati, liberi fuistis justitiæ. "
        },
        {
            "chapter": 6,
            "verse": 21,
            "name": "Romans 6:21",
            "text": "Quem ergo fructum habuistis tunc in illis, in quibus nunc erubescitis ? nam finis illorum mors est. "
        },
        {
            "chapter": 6,
            "verse": 22,
            "name": "Romans 6:22",
            "text": "Nunc vero liberati a peccato, servi autem facti Deo, habetis fructum vestrum in sanctificationem, finem vero vitam æternam. "
        },
        {
            "chapter": 6,
            "verse": 23,
            "name": "Romans 6:23",
            "text": "Stipendia enim peccati, mors. Gratia autem Dei, vita æterna, in Christo Jesu Domino nostro.   "
        }
    ]
}