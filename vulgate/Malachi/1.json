{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 39,
    "book_name": "Malachi",
    "chapter": 1,
    "name": "Malachi 1",
    "verses": [
        {
            "chapter": 1,
            "verse": 1,
            "name": "Malachi 1:1",
            "text": "Onus verbi Domini ad Israël in manu Malachiæ.  "
        },
        {
            "chapter": 1,
            "verse": 2,
            "name": "Malachi 1:2",
            "text": " Dilexi vos, dicit Dominus, et dixistis : In quo dilexisti nos ? Nonne frater erat Esau Jacob ? dicit Dominus : et dilexi Jacob, "
        },
        {
            "chapter": 1,
            "verse": 3,
            "name": "Malachi 1:3",
            "text": "Esau autem odio habui, et posui montes ejus in solitudinem, et hæreditatem ejus in dracones deserti. "
        },
        {
            "chapter": 1,
            "verse": 4,
            "name": "Malachi 1:4",
            "text": "Quod si dixerit Idumæa : Destructi sumus, sed revertentes ædificabimus quæ destructa sunt : hæc dicit Dominus exercituum : Isti ædificabunt, et ego destruam : et vocabuntur termini impietatis, et populus cui iratus est Dominus usque in æternum. "
        },
        {
            "chapter": 1,
            "verse": 5,
            "name": "Malachi 1:5",
            "text": "Et oculi vestri videbunt, et vos dicetis : Magnificetur Dominus super terminum Israël.  "
        },
        {
            "chapter": 1,
            "verse": 6,
            "name": "Malachi 1:6",
            "text": " Filius honorat patrem, et servus dominum suum. Si ergo pater ego sum, ubi est honor meus ? et si Dominus ego sum, ubi est timor meus ? dicit Dominus exercituum. Ad vos, o sacerdotes, qui despicitis nomen meum, et dixistis : In quo despeximus nomen tuum ? "
        },
        {
            "chapter": 1,
            "verse": 7,
            "name": "Malachi 1:7",
            "text": "Offertis super altare meum panem pollutum, et dicitis : In quo polluimus te ? in eo quod dicitis : Mensa Domini despecta est. "
        },
        {
            "chapter": 1,
            "verse": 8,
            "name": "Malachi 1:8",
            "text": "Si offeratis cæcum ad immolandum, nonne malum est ? et si offeratis claudum et languidum, nonne malum est ? offer illud duci tuo, si placuerit ei, aut si susceperit faciem tuam, dicit Dominus exercituum. "
        },
        {
            "chapter": 1,
            "verse": 9,
            "name": "Malachi 1:9",
            "text": "Et nunc deprecamini vultum Dei ut misereatur vestri (de manu enim vestra factum est hoc), si quomodo suscipiat facies vestras, dicit Dominus exercituum. "
        },
        {
            "chapter": 1,
            "verse": 10,
            "name": "Malachi 1:10",
            "text": "Quis est in vobis qui claudat ostia, et incendat altare meum gratuito ? non est mihi voluntas in vobis, dicit Dominus exercituum, et munus non suscipiam de manu vestra. "
        },
        {
            "chapter": 1,
            "verse": 11,
            "name": "Malachi 1:11",
            "text": "Ab ortu enim solis usque ad occasum, magnum est nomen meum in gentibus, et in omni loco sacrificatur : et offertur nomini meo oblatio munda, quia magnum est nomen meum in gentibus, dicit Dominus exercituum. "
        },
        {
            "chapter": 1,
            "verse": 12,
            "name": "Malachi 1:12",
            "text": "Et vos polluistis illud in eo quod dicitis : Mensa Domini contaminata est, et quod superponitur contemptibilis est, cum igne qui illud devorat. "
        },
        {
            "chapter": 1,
            "verse": 13,
            "name": "Malachi 1:13",
            "text": "Et dixistis : Ecce de labore, et exsufflastis illud, dicit Dominus exercituum : et intulistis de rapinis claudum et languidum, et intulistis munus : numquid suscipiam illud de manu vestra ? dicit Dominus. "
        },
        {
            "chapter": 1,
            "verse": 14,
            "name": "Malachi 1:14",
            "text": "Maledictus dolosus qui habet in grege suo masculum, et votum faciens immolat debile Domino : quia rex magnus ego, dicit Dominus exercituum, et nomen meum horribile in gentibus.   "
        }
    ]
}