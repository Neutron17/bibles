{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 47,
    "book_name": "2 Corinthians",
    "chapter": 1,
    "name": "2 Corinthians 1",
    "verses": [
        {
            "chapter": 1,
            "verse": 1,
            "name": "2 Corinthians 1:1",
            "text": "Paulus, Apostolus Jesu Christi per voluntatem Dei, et Timotheus frater, ecclesiæ Dei, quæ est Corinthi cum omnibus sanctis, qui sunt in universa Achaia. "
        },
        {
            "chapter": 1,
            "verse": 2,
            "name": "2 Corinthians 1:2",
            "text": "Gratia vobis, et pax a Deo Patre nostro, et Domino Jesu Christo.  "
        },
        {
            "chapter": 1,
            "verse": 3,
            "name": "2 Corinthians 1:3",
            "text": " Benedictus Deus et Pater Domini nostri Jesu Christi, Pater misericordiarum, et Deus totius consolationis, "
        },
        {
            "chapter": 1,
            "verse": 4,
            "name": "2 Corinthians 1:4",
            "text": "qui consolatur nos in omni tribulatione nostra : ut possimus et ipsi consolari eos qui in omni pressura sunt, per exhortationem, qua exhortamur et ipsi a Deo. "
        },
        {
            "chapter": 1,
            "verse": 5,
            "name": "2 Corinthians 1:5",
            "text": "Quoniam sicut abundant passiones Christi in nobis : ita et per Christum abundat consolatio nostra. "
        },
        {
            "chapter": 1,
            "verse": 6,
            "name": "2 Corinthians 1:6",
            "text": "Sive autem tribulamur pro vestra exhortatione et salute, sive consolamur pro vestra consolatione, sive exhortamur pro vestra exhortatione et salute, quæ operatur tolerantiam earumdem passionum, quas et nos patimur : "
        },
        {
            "chapter": 1,
            "verse": 7,
            "name": "2 Corinthians 1:7",
            "text": "ut spes nostra firma sit pro vobis : scientes quod sicut socii passionum estis, sic eritis et consolationis. "
        },
        {
            "chapter": 1,
            "verse": 8,
            "name": "2 Corinthians 1:8",
            "text": "Non enim volumus ignorare vos, fratres, de tribulatione nostra, quæ facta est in Asia, quoniam supra modum gravati sumus supra virtutem, ita ut tæderet nos etiam vivere. "
        },
        {
            "chapter": 1,
            "verse": 9,
            "name": "2 Corinthians 1:9",
            "text": "Sed ipsi in nobismetipsis responsum mortis habuimus, ut non simus fidentes in nobis, sed in Deo, qui suscitat mortuos : "
        },
        {
            "chapter": 1,
            "verse": 10,
            "name": "2 Corinthians 1:10",
            "text": "qui de tantis periculis nos eripuit, et eruit : in quem speramus quoniam et adhuc eripiet, "
        },
        {
            "chapter": 1,
            "verse": 11,
            "name": "2 Corinthians 1:11",
            "text": "adjuvantibus et vobis in oratione pro nobis : ut ex multorum personis, ejus quæ in nobis est donationis, per multos gratiæ agantur pro nobis.  "
        },
        {
            "chapter": 1,
            "verse": 12,
            "name": "2 Corinthians 1:12",
            "text": " Nam gloria nostra hæc est : testimonium conscientiæ nostræ, quod in simplicitate cordis et sinceritate Dei, et non in sapientia carnali, sed in gratia Dei, conversati sumus in hoc mundo : abundantius autem ad vos. "
        },
        {
            "chapter": 1,
            "verse": 13,
            "name": "2 Corinthians 1:13",
            "text": "Non enim alia scribimus vobis, quam quæ legistis, et cognovistis. Spero autem quod usque in finem cognoscetis, "
        },
        {
            "chapter": 1,
            "verse": 14,
            "name": "2 Corinthians 1:14",
            "text": "sicut et cognovistis nos ex parte, quod gloria vestra sumus, sicut et vos nostra, in die Domini nostri Jesu Christi. "
        },
        {
            "chapter": 1,
            "verse": 15,
            "name": "2 Corinthians 1:15",
            "text": "Et hac confidentia volui prius venire ad vos, ut secundam gratiam haberetis : "
        },
        {
            "chapter": 1,
            "verse": 16,
            "name": "2 Corinthians 1:16",
            "text": "et per vos transire in Macedoniam, et iterum a Macedonia venire ad vos, et a vobis deduci in Judæam. "
        },
        {
            "chapter": 1,
            "verse": 17,
            "name": "2 Corinthians 1:17",
            "text": "Cum ergo hoc voluissem, numquid levitate usus sum ? aut quæ cogito, secundum carnem cogito, ut sit apud me Est et Non ? "
        },
        {
            "chapter": 1,
            "verse": 18,
            "name": "2 Corinthians 1:18",
            "text": "Fidelis autem Deus, quia sermo noster, qui fuit apud vos, non est in illo Est et Non. "
        },
        {
            "chapter": 1,
            "verse": 19,
            "name": "2 Corinthians 1:19",
            "text": "Dei enim Filius Jesus Christus, qui in vobis per nos prædicatus est, per me, et Silvanum, et Timotheum, non fuit Est et Non, sed Est in illo fuit. "
        },
        {
            "chapter": 1,
            "verse": 20,
            "name": "2 Corinthians 1:20",
            "text": "Quotquot enim promissiones Dei sunt, in illo Est : ideo et per ipsum Amen Deo ad gloriam nostram. "
        },
        {
            "chapter": 1,
            "verse": 21,
            "name": "2 Corinthians 1:21",
            "text": "Qui autem confirmat nos vobiscum in Christo, et qui unxit nos Deus : "
        },
        {
            "chapter": 1,
            "verse": 22,
            "name": "2 Corinthians 1:22",
            "text": "qui et signavit nos, et dedit pignus Spiritus in cordibus nostris.  "
        },
        {
            "chapter": 1,
            "verse": 23,
            "name": "2 Corinthians 1:23",
            "text": " Ego autem testem Deum invoco in animam meam, quod parcens vobis, non veni ultra Corinthum : non quia dominamur fidei vestæ, sed adjutores sumus gaudii vestri : nam fide statis.   "
        }
    ]
}