{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 47,
    "book_name": "2 Corinthians",
    "chapter": 11,
    "name": "2 Corinthians 11",
    "verses": [
        {
            "chapter": 11,
            "verse": 1,
            "name": "2 Corinthians 11:1",
            "text": "Utinam sustineretis modicum quid insipientiæ meæ, sed et supportare me : "
        },
        {
            "chapter": 11,
            "verse": 2,
            "name": "2 Corinthians 11:2",
            "text": "æmulor enim vos Dei æmulatione. Despondi enim vos uni viro, virginem castam exhibere Christo. "
        },
        {
            "chapter": 11,
            "verse": 3,
            "name": "2 Corinthians 11:3",
            "text": "Timeo autem ne sicut serpens Hevam seduxit astutia sua, ita corrumpantur sensus vestri, et excidant a simplicitate, quæ est in Christo. "
        },
        {
            "chapter": 11,
            "verse": 4,
            "name": "2 Corinthians 11:4",
            "text": "Nam si is qui venit, alium Christum prædicat, quem non prædicavimus, aut alium spiritum accipitis, quem non accepistis : aut aliud Evangelium, quod non recepistis : recte pateremini. "
        },
        {
            "chapter": 11,
            "verse": 5,
            "name": "2 Corinthians 11:5",
            "text": "Existimo enim nihil me minus fecisse a magnis Apostolis. "
        },
        {
            "chapter": 11,
            "verse": 6,
            "name": "2 Corinthians 11:6",
            "text": "Nam etsi imperitus sermone, sed non scientia, in omnibus autem manifestati sumus vobis.  "
        },
        {
            "chapter": 11,
            "verse": 7,
            "name": "2 Corinthians 11:7",
            "text": " Aut numquid peccatum feci, meipsum humilians, ut vos exaltemini ? quoniam gratis Evangelium Dei evangelizavi vobis ? "
        },
        {
            "chapter": 11,
            "verse": 8,
            "name": "2 Corinthians 11:8",
            "text": "Alias ecclesias expoliavi, accipiens stipendium ad ministerium vestrum. "
        },
        {
            "chapter": 11,
            "verse": 9,
            "name": "2 Corinthians 11:9",
            "text": "Et cum essem apud vos, et egerem, nulli onerosus fui : nam quod mihi deerat, suppleverunt fratres, qui venerunt a Macedonia : et in omnibus sine onere me vobis servavi, et servabo. "
        },
        {
            "chapter": 11,
            "verse": 10,
            "name": "2 Corinthians 11:10",
            "text": "Est veritas Christi in me, quoniam hæc gloriatio non infringetur in me in regionibus Achaiæ. "
        },
        {
            "chapter": 11,
            "verse": 11,
            "name": "2 Corinthians 11:11",
            "text": "Quare ? quia non diligo vos ? Deus scit. "
        },
        {
            "chapter": 11,
            "verse": 12,
            "name": "2 Corinthians 11:12",
            "text": "Quod autem facio, et faciam : ut amputem occasionem eorum qui volunt occasionem, ut in quo gloriantur, inveniantur sicut et nos. "
        },
        {
            "chapter": 11,
            "verse": 13,
            "name": "2 Corinthians 11:13",
            "text": "Nam ejusmodi pseudoapostoli sunt operarii subdoli, transfigurantes se in apostolos Christi. "
        },
        {
            "chapter": 11,
            "verse": 14,
            "name": "2 Corinthians 11:14",
            "text": "Et non mirum : ipse enim Satanas transfigurat se in angelum lucis. "
        },
        {
            "chapter": 11,
            "verse": 15,
            "name": "2 Corinthians 11:15",
            "text": "Non est ergo magnum, si ministri ejus transfigurentur velut ministri justitiæ : quorum finis erit secundum opera ipsorum.  "
        },
        {
            "chapter": 11,
            "verse": 16,
            "name": "2 Corinthians 11:16",
            "text": " Iterum dico (ne quis me putet insipientem esse, alioquin velut insipientem accipite me, ut et ego modicum quid glorier), "
        },
        {
            "chapter": 11,
            "verse": 17,
            "name": "2 Corinthians 11:17",
            "text": "quod loquor, non loquor secundum Deum, sed quasi in insipientia, in hac substantia gloriæ. "
        },
        {
            "chapter": 11,
            "verse": 18,
            "name": "2 Corinthians 11:18",
            "text": "Quoniam multi gloriantur secundum carnem : et ego gloriabor. "
        },
        {
            "chapter": 11,
            "verse": 19,
            "name": "2 Corinthians 11:19",
            "text": "Libenter enim suffertis insipientes, cum sitis ipsi sapientes. "
        },
        {
            "chapter": 11,
            "verse": 20,
            "name": "2 Corinthians 11:20",
            "text": "Sustinetis enim si quis vos in servitutem redigit, si quis devorat, si quis accipit, si quis extollitur, si quis in faciem vos cædit. "
        },
        {
            "chapter": 11,
            "verse": 21,
            "name": "2 Corinthians 11:21",
            "text": "Secundum ignobilitatem dico, quasi nos infirmi fuerimus in hac parte. In quo quis audet (in insipientia dico) audeo et ego : "
        },
        {
            "chapter": 11,
            "verse": 22,
            "name": "2 Corinthians 11:22",
            "text": "Hebræi sunt, et ego : Israëlitæ sunt, et ego : semen Abrahæ sunt, et ego.  "
        },
        {
            "chapter": 11,
            "verse": 23,
            "name": "2 Corinthians 11:23",
            "text": " Ministri Christi sunt (ut minus sapiens dico), plus ego : in laboribus plurimis, in carceribus abundantius, in plagis supra modum, in mortibus frequenter. "
        },
        {
            "chapter": 11,
            "verse": 24,
            "name": "2 Corinthians 11:24",
            "text": "A Judæis quinquies, quadragenas, una minus, accepi. "
        },
        {
            "chapter": 11,
            "verse": 25,
            "name": "2 Corinthians 11:25",
            "text": "Ter virgis cæsus sum, semel lapidatus sum : ter naufragium feci, nocte et die in profundo maris fui, "
        },
        {
            "chapter": 11,
            "verse": 26,
            "name": "2 Corinthians 11:26",
            "text": "in itineribus sæpe, periculis fluminum, periculis latronum, periculis ex genere, periculis ex gentibus, periculis in civitate, periculis in solitudine, periculis in mari, periculis in falsis fratribus : "
        },
        {
            "chapter": 11,
            "verse": 27,
            "name": "2 Corinthians 11:27",
            "text": "in labore et ærumna, in vigiliis multis, in fame et siti, in jejuniis multis, in frigore et nuditate, "
        },
        {
            "chapter": 11,
            "verse": 28,
            "name": "2 Corinthians 11:28",
            "text": "præter illa quæ extrinsecus sunt, instantia mea quotidiana, sollicitudo omnium ecclesiarum. "
        },
        {
            "chapter": 11,
            "verse": 29,
            "name": "2 Corinthians 11:29",
            "text": "Quis infirmatur, et ego non infirmor ? quis scandalizatur, et ego non uror ? "
        },
        {
            "chapter": 11,
            "verse": 30,
            "name": "2 Corinthians 11:30",
            "text": "Si gloriari oportet, quæ infirmitatis meæ sunt, gloriabor. "
        },
        {
            "chapter": 11,
            "verse": 31,
            "name": "2 Corinthians 11:31",
            "text": "Deus et Pater Domini nostri Jesu Christi, qui est benedictus in sæcula, scit quod non mentior. "
        },
        {
            "chapter": 11,
            "verse": 32,
            "name": "2 Corinthians 11:32",
            "text": "Damasci præpositus gentis Aretæ regis custodiebat civitatem Damascenorum ut me comprehenderet : "
        },
        {
            "chapter": 11,
            "verse": 33,
            "name": "2 Corinthians 11:33",
            "text": "et per fenestram in sporta dimissus sum per murum, et sic effugi manus ejus.   "
        }
    ]
}