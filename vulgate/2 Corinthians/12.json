{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 47,
    "book_name": "2 Corinthians",
    "chapter": 12,
    "name": "2 Corinthians 12",
    "verses": [
        {
            "chapter": 12,
            "verse": 1,
            "name": "2 Corinthians 12:1",
            "text": "Si gloriari oportet (non expedit quidem), veniam autem ad visiones et revelationes Domini. "
        },
        {
            "chapter": 12,
            "verse": 2,
            "name": "2 Corinthians 12:2",
            "text": "Scio hominem in Christo ante annos quatuordecim, sive in corpore nescio, sive extra corpus nescio, Deus scit, raptum hujusmodi usque ad tertium cælum. "
        },
        {
            "chapter": 12,
            "verse": 3,
            "name": "2 Corinthians 12:3",
            "text": "Et scio hujusmodi hominem sive in corpore, sive extra corpus nescio, Deus scit : "
        },
        {
            "chapter": 12,
            "verse": 4,
            "name": "2 Corinthians 12:4",
            "text": "quoniam raptus est in paradisum : et audivit arcana verba, quæ non licet homini loqui. "
        },
        {
            "chapter": 12,
            "verse": 5,
            "name": "2 Corinthians 12:5",
            "text": "Pro hujusmodi gloriabor : pro me autem nihil gloriabor nisi in infirmitatibus meis. "
        },
        {
            "chapter": 12,
            "verse": 6,
            "name": "2 Corinthians 12:6",
            "text": "Nam etsi voluero gloriari, non ero insipiens : veritatem enim dicam : parco autem, ne quis me existimet supra id quod videt in me, aut aliquid audit ex me. "
        },
        {
            "chapter": 12,
            "verse": 7,
            "name": "2 Corinthians 12:7",
            "text": "Et ne magnitudo revelationum extollat me, datus est mihi stimulus carnis meæ angelus Satanæ, qui me colaphizet. "
        },
        {
            "chapter": 12,
            "verse": 8,
            "name": "2 Corinthians 12:8",
            "text": "Propter quod ter Dominum rogavi ut discederet a me : "
        },
        {
            "chapter": 12,
            "verse": 9,
            "name": "2 Corinthians 12:9",
            "text": "et dixit mihi : Sufficit tibi gratia mea : nam virtus in infirmitate perficitur. Libenter igitur gloriabor in infirmitatibus meis, ut inhabitet in me virtus Christi. "
        },
        {
            "chapter": 12,
            "verse": 10,
            "name": "2 Corinthians 12:10",
            "text": "Propter quod placeo mihi in infirmitatibus meis, in contumeliis, in necessitatibus, in persecutionibus, in angustiis pro Christo : cum enim infirmor, tunc potens sum. "
        },
        {
            "chapter": 12,
            "verse": 11,
            "name": "2 Corinthians 12:11",
            "text": "Factus sum insipiens, vos me coëgistis. Ego enim a vobis debui commendari : nihil enim minus fui ab iis, qui sunt supra modum Apostoli : tametsi nihil sum : "
        },
        {
            "chapter": 12,
            "verse": 12,
            "name": "2 Corinthians 12:12",
            "text": "signa tamen apostolatus mei facta sunt super vos in omni patientia, in signis, et prodigiis, et virtutibus. "
        },
        {
            "chapter": 12,
            "verse": 13,
            "name": "2 Corinthians 12:13",
            "text": "Quid est enim, quod minus habuistis præ ceteris ecclesiis, nisi quod ego ipse non gravavi vos ? donate mihi hanc injuriam.  "
        },
        {
            "chapter": 12,
            "verse": 14,
            "name": "2 Corinthians 12:14",
            "text": " Ecce tertio hoc paratus sum venire ad vos : et non ero gravis vobis. Non enim quæro quæ vestra sunt, sed vos. Nec enim debent filii parentibus thesaurizare, sed parentes filiis. "
        },
        {
            "chapter": 12,
            "verse": 15,
            "name": "2 Corinthians 12:15",
            "text": "Ego autem libentissime impendam, et super impendar ipse pro animabus vestris : licet plus vos diligens, minus diligar. "
        },
        {
            "chapter": 12,
            "verse": 16,
            "name": "2 Corinthians 12:16",
            "text": "Sed esto : ego vos non gravavi : sed cum essem astutus, dolo vos cepi. "
        },
        {
            "chapter": 12,
            "verse": 17,
            "name": "2 Corinthians 12:17",
            "text": "Numquid per aliquem eorum, quod misi ad vos, circumveni vos ? "
        },
        {
            "chapter": 12,
            "verse": 18,
            "name": "2 Corinthians 12:18",
            "text": "Rogavi Titum, et misi cum illo fratrem. Numquid Titus vos circumvenit ? nonne eodem spiritu ambulavimus ? nonne iisdem vestigiis ?  "
        },
        {
            "chapter": 12,
            "verse": 19,
            "name": "2 Corinthians 12:19",
            "text": " Olim putatis quod excusemus nos apud vos ? coram Deo in Christo loquimur : omnia autem, carissimi, propter ædificationem vestram. "
        },
        {
            "chapter": 12,
            "verse": 20,
            "name": "2 Corinthians 12:20",
            "text": "Timeo enim ne forte cum venero, non quales volo, inveniam vos : et ego inveniar a vobis, qualem non vultis : ne forte contentiones, æmulationes, animositates, dissensiones, detractiones, susurrationes, inflationes, seditiones sint inter vos : "
        },
        {
            "chapter": 12,
            "verse": 21,
            "name": "2 Corinthians 12:21",
            "text": "ne iterum cum venero, humiliet me Deus apud vos, et lugeam multos ex iis qui ante peccaverunt, et non egerunt pœnitentiam super immunditia, et fornicatione, et impudicitia, quam gesserunt.   "
        }
    ]
}