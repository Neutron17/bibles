{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 47,
    "book_name": "2 Corinthians",
    "chapter": 13,
    "name": "2 Corinthians 13",
    "verses": [
        {
            "chapter": 13,
            "verse": 1,
            "name": "2 Corinthians 13:1",
            "text": "Ecce tertio hoc venio ad vos : in ore duorum vel trium testium stabit omne verbum. "
        },
        {
            "chapter": 13,
            "verse": 2,
            "name": "2 Corinthians 13:2",
            "text": "Prædixi, et prædico, ut præsens, et nunc absens iis qui ante peccaverunt, et ceteris omnibus, quoniam si venero iterum, non parcam. "
        },
        {
            "chapter": 13,
            "verse": 3,
            "name": "2 Corinthians 13:3",
            "text": "An experimentum quæritis ejus, qui in me loquitur Christus, qui in vobis non infirmatur, sed potens est in vobis ? "
        },
        {
            "chapter": 13,
            "verse": 4,
            "name": "2 Corinthians 13:4",
            "text": "Nam etsi crucifixus est ex infirmitate : sed vivit ex virtute Dei. Nam et nos infirmi sumus in illo : sed vivemus cum eo ex virtute Dei in vobis. "
        },
        {
            "chapter": 13,
            "verse": 5,
            "name": "2 Corinthians 13:5",
            "text": "Vosmetipsos tentate si estis in fide : ipsi vos probate. An non cognoscitis vosmetipsos quia Christus Jesus in vobis est ? nisi forte reprobi estis. "
        },
        {
            "chapter": 13,
            "verse": 6,
            "name": "2 Corinthians 13:6",
            "text": "Spero autem quod cognoscetis, quia nos non sumus reprobi. "
        },
        {
            "chapter": 13,
            "verse": 7,
            "name": "2 Corinthians 13:7",
            "text": "Oramus autem Deum ut nihil mali faciatis, non ut nos probati appareamus, sed ut vos quod bonum est faciatis : nos autem ut reprobi simus. "
        },
        {
            "chapter": 13,
            "verse": 8,
            "name": "2 Corinthians 13:8",
            "text": "Non enim possumus aliquid adversus veritatem, sed pro veritate. "
        },
        {
            "chapter": 13,
            "verse": 9,
            "name": "2 Corinthians 13:9",
            "text": "Gaudemus enim, quoniam nos infirmi sumus, vos autem potentes estis. Hoc et oramus, vestram consummationem. "
        },
        {
            "chapter": 13,
            "verse": 10,
            "name": "2 Corinthians 13:10",
            "text": "Ideo hæc absens scribo, ut non præsens durius agam secundum potestatem, quam Dominus dedit mihi in ædificationem, et non in destructionem.  "
        },
        {
            "chapter": 13,
            "verse": 11,
            "name": "2 Corinthians 13:11",
            "text": " De cetero, fratres, gaudete, perfecti estote, exhortamini, idem sapite, pacem habete, et Deus pacis et dilectionis erit vobiscum. "
        },
        {
            "chapter": 13,
            "verse": 12,
            "name": "2 Corinthians 13:12",
            "text": "Salutate invicem in osculo sancto. Salutant vos omnes sancti. "
        },
        {
            "chapter": 13,
            "verse": 13,
            "name": "2 Corinthians 13:13",
            "text": "Gratia Domini nostri Jesu Christi, et caritas Dei, et communicatio Sancti Spiritus sit cum omnibus vobis. Amen.    "
        }
    ]
}