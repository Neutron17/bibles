{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 47,
    "book_name": "2 Corinthians",
    "chapter": 5,
    "name": "2 Corinthians 5",
    "verses": [
        {
            "chapter": 5,
            "verse": 1,
            "name": "2 Corinthians 5:1",
            "text": "Scimus enim quoniam si terrestris domus nostra hujus habitationis dissolvatur, quod ædificationem ex Deo habemus, domum non manufactam, æternam in cælis. "
        },
        {
            "chapter": 5,
            "verse": 2,
            "name": "2 Corinthians 5:2",
            "text": "Nam et in hoc ingemiscimus, habitationem nostram, quæ de cælo est, superindui cupientes : "
        },
        {
            "chapter": 5,
            "verse": 3,
            "name": "2 Corinthians 5:3",
            "text": "si tamen vestiti, non nudi inveniamur. "
        },
        {
            "chapter": 5,
            "verse": 4,
            "name": "2 Corinthians 5:4",
            "text": "Nam et qui sumus in hoc tabernaculo, ingemiscimus gravati : eo quod nolumus expoliari, sed supervestiri, ut absorbeatur quod mortale est, a vita. "
        },
        {
            "chapter": 5,
            "verse": 5,
            "name": "2 Corinthians 5:5",
            "text": "Qui autem efficit nos in hoc ipsum, Deus, qui dedit nobis pignus Spiritus. "
        },
        {
            "chapter": 5,
            "verse": 6,
            "name": "2 Corinthians 5:6",
            "text": "Audentes igitur semper, scientes quoniam dum sumus in corpore, peregrinamur a Domino "
        },
        {
            "chapter": 5,
            "verse": 7,
            "name": "2 Corinthians 5:7",
            "text": "(per fidem enim ambulamus, et non per speciem) : "
        },
        {
            "chapter": 5,
            "verse": 8,
            "name": "2 Corinthians 5:8",
            "text": "audemus autem, et bonam voluntatem habemus magis peregrinari a corpore, et præsentes esse ad Dominum. "
        },
        {
            "chapter": 5,
            "verse": 9,
            "name": "2 Corinthians 5:9",
            "text": "Et ideo contendimus, sive absentes, sive præsentes, placere illi. "
        },
        {
            "chapter": 5,
            "verse": 10,
            "name": "2 Corinthians 5:10",
            "text": "Omnes enim nos manifestari oportet ante tribunal Christi, ut referat unusquisque propria corporis, prout gessit, sive bonum, sive malum.  "
        },
        {
            "chapter": 5,
            "verse": 11,
            "name": "2 Corinthians 5:11",
            "text": " Scientes ergo timorem Domini, hominibus suademus, Deo autem manifesti sumus. Spero autem et in conscientiis vestris manifestos nos esse. "
        },
        {
            "chapter": 5,
            "verse": 12,
            "name": "2 Corinthians 5:12",
            "text": "Non iterum commendamus nos vobis, sed occasionem damus vobis gloriandi pro nobis : ut habeatis ad eos qui in facie gloriantur, et non in corde. "
        },
        {
            "chapter": 5,
            "verse": 13,
            "name": "2 Corinthians 5:13",
            "text": "Sive enim mente excedimus Deo : sive sobrii sumus, vobis. "
        },
        {
            "chapter": 5,
            "verse": 14,
            "name": "2 Corinthians 5:14",
            "text": "Caritas enim Christi urget nos : æstimantes hoc, quoniam si unus pro omnibus mortuus est, ergo omnes mortui sunt : "
        },
        {
            "chapter": 5,
            "verse": 15,
            "name": "2 Corinthians 5:15",
            "text": "et pro omnibus mortuus est Christus : ut, et qui vivunt, jam non sibi vivant, sed ei qui pro ipsis mortuus est et resurrexit. "
        },
        {
            "chapter": 5,
            "verse": 16,
            "name": "2 Corinthians 5:16",
            "text": "Itaque nos ex hoc neminem novimus secundum carnem. Et si cognovimus secundum carnem Christum, sed nunc jam non novimus. "
        },
        {
            "chapter": 5,
            "verse": 17,
            "name": "2 Corinthians 5:17",
            "text": "Si qua ergo in Christo nova creatura, vetera transierunt : ecce facta sunt omnia nova. "
        },
        {
            "chapter": 5,
            "verse": 18,
            "name": "2 Corinthians 5:18",
            "text": "Omnia autem ex Deo, qui nos reconciliavit sibi per Christum : et dedit nobis ministerium reconciliationis, "
        },
        {
            "chapter": 5,
            "verse": 19,
            "name": "2 Corinthians 5:19",
            "text": "quoniam quidem Deus erat in Christo mundum reconcilians sibi, non reputans illis delicta ipsorum, et posuit in nobis verbum reconciliationis. "
        },
        {
            "chapter": 5,
            "verse": 20,
            "name": "2 Corinthians 5:20",
            "text": "Pro Christo ergo legatione fungimur, tamquam Deo exhortante per nos. Obsecramus pro Christo, reconciliamini Deo. "
        },
        {
            "chapter": 5,
            "verse": 21,
            "name": "2 Corinthians 5:21",
            "text": "Eum, qui non noverat peccatum, pro nobis peccatum fecit, ut nos efficeremur justitia Dei in ipso.   "
        }
    ]
}