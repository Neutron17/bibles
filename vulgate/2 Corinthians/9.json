{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 47,
    "book_name": "2 Corinthians",
    "chapter": 9,
    "name": "2 Corinthians 9",
    "verses": [
        {
            "chapter": 9,
            "verse": 1,
            "name": "2 Corinthians 9:1",
            "text": "Nam de ministerio, quod fit in sanctos ex abundanti est mihi scribere vobis. "
        },
        {
            "chapter": 9,
            "verse": 2,
            "name": "2 Corinthians 9:2",
            "text": "Scio enim promptum animum vestrum : pro quo de vobis glorior apud Macedones. Quoniam et Achaia parata est ab anno præterito, et vestra æmulatio provocavit plurimos. "
        },
        {
            "chapter": 9,
            "verse": 3,
            "name": "2 Corinthians 9:3",
            "text": "Misi autem fratres : ut ne quod gloriamur de vobis, evacuetur in hac parte, ut (quemadmodum dixi) parati sitis : "
        },
        {
            "chapter": 9,
            "verse": 4,
            "name": "2 Corinthians 9:4",
            "text": "ne cum venerint Macedones mecum, et invenerint vos imparatos, erubescamus nos (ut non dicamus vos) in hac substantia. "
        },
        {
            "chapter": 9,
            "verse": 5,
            "name": "2 Corinthians 9:5",
            "text": "Necessarium ergo existimavi rogare fratres, ut præveniant ad vos, et præparent repromissam benedictionem hanc paratam esse sic, quasi benedictionem, non tamquam avaritiam.  "
        },
        {
            "chapter": 9,
            "verse": 6,
            "name": "2 Corinthians 9:6",
            "text": " Hoc autem dico : qui parce seminat, parce et metet : et qui seminat in benedictionibus, de benedictionibus et metet. "
        },
        {
            "chapter": 9,
            "verse": 7,
            "name": "2 Corinthians 9:7",
            "text": "Unusquisque, prout destinavit in corde suo, non ex tristitia, aut ex necessitate : hilarem enim datorem diligit Deus. "
        },
        {
            "chapter": 9,
            "verse": 8,
            "name": "2 Corinthians 9:8",
            "text": "Potens est autem Deus omnem gratiam abundare facere in vobis : ut in omnibus semper omnem sufficientiam habentes, abundetis in omne opus bonum, "
        },
        {
            "chapter": 9,
            "verse": 9,
            "name": "2 Corinthians 9:9",
            "text": "sicut scriptum est : Dispersit, dedit pauperibus : justitia ejus manet in sæculum sæculi. "
        },
        {
            "chapter": 9,
            "verse": 10,
            "name": "2 Corinthians 9:10",
            "text": "Qui autem administrat semen seminanti : et panem ad manducandum præstabit, et multiplicabit semen vestrum, et augebit incrementa frugum justitiæ vestræ : "
        },
        {
            "chapter": 9,
            "verse": 11,
            "name": "2 Corinthians 9:11",
            "text": "ut in omnibus locupletati abundetis in omnem simplicitatem, quæ operatur per nos gratiarum actionem Deo. "
        },
        {
            "chapter": 9,
            "verse": 12,
            "name": "2 Corinthians 9:12",
            "text": "Quoniam ministerium hujus officii non solum supplet ea quæ desunt sanctis, sed etiam abundat per multas gratiarum actiones in Domino, "
        },
        {
            "chapter": 9,
            "verse": 13,
            "name": "2 Corinthians 9:13",
            "text": "per probationem ministerii hujus, glorificantes Deum in obedientia confessionis vestræ, in Evangelium Christi, et simplicitate communicationis in illos, et in omnes, "
        },
        {
            "chapter": 9,
            "verse": 14,
            "name": "2 Corinthians 9:14",
            "text": "et in ipsorum obsecratione pro vobis, desiderantium vos propter eminentem gratiam Dei in vobis. "
        },
        {
            "chapter": 9,
            "verse": 15,
            "name": "2 Corinthians 9:15",
            "text": "Gratias Deo super inenarrabili dono ejus.   "
        }
    ]
}