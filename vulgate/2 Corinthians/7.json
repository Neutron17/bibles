{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 47,
    "book_name": "2 Corinthians",
    "chapter": 7,
    "name": "2 Corinthians 7",
    "verses": [
        {
            "chapter": 7,
            "verse": 1,
            "name": "2 Corinthians 7:1",
            "text": "Has ergo habentes promissiones, carissimi, mundemus nos ab omni inquinamento carnis et spiritus, perficientes sanctificationem in timore Dei. "
        },
        {
            "chapter": 7,
            "verse": 2,
            "name": "2 Corinthians 7:2",
            "text": "Capite nos. Neminem læsimus, neminem corrupimus, neminem circumvenimus. "
        },
        {
            "chapter": 7,
            "verse": 3,
            "name": "2 Corinthians 7:3",
            "text": "Non ad condemnationem vestram dico : prædiximus enim quod in cordibus nostris estis ad commoriendum et ad convivendum. "
        },
        {
            "chapter": 7,
            "verse": 4,
            "name": "2 Corinthians 7:4",
            "text": "Multa mihi fiducia est apud vos, multa mihi gloriatio pro vobis : repletus sum consolatione ; superabundo gaudio in omni tribulatione nostra. "
        },
        {
            "chapter": 7,
            "verse": 5,
            "name": "2 Corinthians 7:5",
            "text": "Nam et cum venissemus in Macedoniam, nullam requiem habuit caro nostra, sed omnem tribulationem passi sumus : foris pugnæ, intus timores. "
        },
        {
            "chapter": 7,
            "verse": 6,
            "name": "2 Corinthians 7:6",
            "text": "Sed qui consolatur humiles, consolatus est nos Deus in adventu Titi. "
        },
        {
            "chapter": 7,
            "verse": 7,
            "name": "2 Corinthians 7:7",
            "text": "Non solum autem in adventu ejus, sed etiam in consolatione, qua consolatus est in vobis, referens nobis vestrum desiderium, vestrum fletum, vestram æmulationem pro me, ita ut magis gauderem.  "
        },
        {
            "chapter": 7,
            "verse": 8,
            "name": "2 Corinthians 7:8",
            "text": " Quoniam etsi contristavi vos in epistola, non me pœnitet : etsi pœniteret, videns quod epistola illa (etsi ad horam) vos contristavit, "
        },
        {
            "chapter": 7,
            "verse": 9,
            "name": "2 Corinthians 7:9",
            "text": "nunc gaudeo : non quia contristati estis, sed quia contristati estis ad pœnitentiam. Contristati enim estis ad Deum, ut in nullo detrimentum patiamini ex nobis. "
        },
        {
            "chapter": 7,
            "verse": 10,
            "name": "2 Corinthians 7:10",
            "text": "Quæ enim secundum Deum tristitia est, pœnitentiam in salutem stabilem operatur : sæculi autem tristitia mortem operatur. "
        },
        {
            "chapter": 7,
            "verse": 11,
            "name": "2 Corinthians 7:11",
            "text": "Ecce enim hoc ipsum, secundum Deum contristari vos, quantam in vobis operatur sollicitudinem : sed defensionem, sed indignationem, sed timorem, sed desiderium, sed æmulationem, sed vindictam : in omnibus exhibuistis vos incontaminatos esse negotio. "
        },
        {
            "chapter": 7,
            "verse": 12,
            "name": "2 Corinthians 7:12",
            "text": "Igitur, etsi scripsi vobis, non propter eum qui fecit injuriam, nec propter eum qui passus est : sed ad manifestandam sollicitudinem nostram, quam habemus pro vobis "
        },
        {
            "chapter": 7,
            "verse": 13,
            "name": "2 Corinthians 7:13",
            "text": "coram Deo : ideo consolati sumus. In consolatione autem nostra, abundantius magis gavisi sumus super gaudio Titi, quia refectus est spiritus ejus ab omnibus vobis : "
        },
        {
            "chapter": 7,
            "verse": 14,
            "name": "2 Corinthians 7:14",
            "text": "et si quid apud illum de vobis gloriatus sum, non sum confusus : sed sicut omnia vobis in veritate locuti sumus, ita et gloriatio nostra, quæ fuit ad Titum, veritas facta est, "
        },
        {
            "chapter": 7,
            "verse": 15,
            "name": "2 Corinthians 7:15",
            "text": "et viscera ejus abundantius in vobis sunt, reminiscentis omnium vestrum obedientiam : quomodo cum timore et tremore excepistis illum. "
        },
        {
            "chapter": 7,
            "verse": 16,
            "name": "2 Corinthians 7:16",
            "text": "Gaudeo quod in omnibus confido in vobis.   "
        }
    ]
}