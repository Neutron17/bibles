{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 47,
    "book_name": "2 Corinthians",
    "chapter": 2,
    "name": "2 Corinthians 2",
    "verses": [
        {
            "chapter": 2,
            "verse": 1,
            "name": "2 Corinthians 2:1",
            "text": "Statui autem hoc ipsum apud me, ne iterum in tristitia venirem ad vos. "
        },
        {
            "chapter": 2,
            "verse": 2,
            "name": "2 Corinthians 2:2",
            "text": "Si enim ego contristo vos : et quis est, qui me lætificet, nisi qui contristatur ex me ? "
        },
        {
            "chapter": 2,
            "verse": 3,
            "name": "2 Corinthians 2:3",
            "text": "Et hoc ipsum scripsi vobis, ut non cum venero, tristitiam super tristitiam habeam, de quibus oportuerat me gaudere : confidens in omnibus vobis, quia meum gaudium, omnium vestrum est. "
        },
        {
            "chapter": 2,
            "verse": 4,
            "name": "2 Corinthians 2:4",
            "text": "Nam ex multa tribulatione et angustia cordis scripsi vobis per multas lacrimas : non ut contristemini, sed ut sciatis, quam caritatem habeam abundantius in vobis.  "
        },
        {
            "chapter": 2,
            "verse": 5,
            "name": "2 Corinthians 2:5",
            "text": " Si quis autem contristavit, non me contristavit : sed ex parte, ut non onerem omnes vos. "
        },
        {
            "chapter": 2,
            "verse": 6,
            "name": "2 Corinthians 2:6",
            "text": "Sufficit illi, qui ejusmodi est, objurgatio hæc, quæ fit a pluribus : "
        },
        {
            "chapter": 2,
            "verse": 7,
            "name": "2 Corinthians 2:7",
            "text": "ita ut e contrario magis donetis, et consolemini, ne forte abundantiori tristitia absorbeatur qui ejusmodi est. "
        },
        {
            "chapter": 2,
            "verse": 8,
            "name": "2 Corinthians 2:8",
            "text": "Propter quod obsecro vos, ut confirmetis in illum caritatem. "
        },
        {
            "chapter": 2,
            "verse": 9,
            "name": "2 Corinthians 2:9",
            "text": "Ideo enim et scripsi, ut cognoscam experimentum vestrum, an in omnibus obedientes sitis. "
        },
        {
            "chapter": 2,
            "verse": 10,
            "name": "2 Corinthians 2:10",
            "text": "Cui autem aliquid donastis, et ego : nam et ego quod donavi, si quid donavi, propter vos in persona Christi, "
        },
        {
            "chapter": 2,
            "verse": 11,
            "name": "2 Corinthians 2:11",
            "text": "ut non circumveniamur a Satana : non enim ignoramus cogitationes ejus.  "
        },
        {
            "chapter": 2,
            "verse": 12,
            "name": "2 Corinthians 2:12",
            "text": " Cum venissem autem Troadem propter Evangelium Christi, et ostium mihi apertum esset in Domino, "
        },
        {
            "chapter": 2,
            "verse": 13,
            "name": "2 Corinthians 2:13",
            "text": "non habui requiem spiritui meo, eo quod non invenerim Titum fratrem meum, sed valefaciens eis, profectus sum in Macedoniam. "
        },
        {
            "chapter": 2,
            "verse": 14,
            "name": "2 Corinthians 2:14",
            "text": "Deo autem gratias, qui semper triumphat nos in Christo Jesu, et odorem notitiæ suæ manifestat per nos in omni loco : "
        },
        {
            "chapter": 2,
            "verse": 15,
            "name": "2 Corinthians 2:15",
            "text": "quia Christi bonus odor sumus Deo in iis qui salvi fiunt, et in iis qui pereunt : "
        },
        {
            "chapter": 2,
            "verse": 16,
            "name": "2 Corinthians 2:16",
            "text": "aliis quidem odor mortis in mortem : aliis autem odor vitæ in vitam. Et ad hæc quis tam idoneus ? "
        },
        {
            "chapter": 2,
            "verse": 17,
            "name": "2 Corinthians 2:17",
            "text": "non enim sumus sicut plurimi, adulterantes verbum Dei, sed ex sinceritate, sed sicut ex Deo, coram Deo, in Christo loquimur.   "
        }
    ]
}