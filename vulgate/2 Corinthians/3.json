{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 47,
    "book_name": "2 Corinthians",
    "chapter": 3,
    "name": "2 Corinthians 3",
    "verses": [
        {
            "chapter": 3,
            "verse": 1,
            "name": "2 Corinthians 3:1",
            "text": "Incipimus iterum nosmetipsos commendare ? aut numquid egemus (sicut quidam) commendatitiis epistolis ad vos, aut ex vobis ? "
        },
        {
            "chapter": 3,
            "verse": 2,
            "name": "2 Corinthians 3:2",
            "text": "Epistola nostra vos estis, scripta in cordibus nostris, quæ scitur, et legitur ab omnibus hominibus : "
        },
        {
            "chapter": 3,
            "verse": 3,
            "name": "2 Corinthians 3:3",
            "text": "manifestati quod epistola estis Christi, ministrata a nobis, et scripta non atramento, sed Spiritu Dei vivi : non in tabulis lapideis, sed in tabulis cordis carnalibus.  "
        },
        {
            "chapter": 3,
            "verse": 4,
            "name": "2 Corinthians 3:4",
            "text": " Fiduciam autem talem habemus per Christum ad Deum : "
        },
        {
            "chapter": 3,
            "verse": 5,
            "name": "2 Corinthians 3:5",
            "text": "non quod sufficientes simus cogitare aliquid a nobis, quasi ex nobis : sed sufficientia nostra ex Deo est : "
        },
        {
            "chapter": 3,
            "verse": 6,
            "name": "2 Corinthians 3:6",
            "text": "qui et idoneos nos fecit ministros novi testamenti : non littera, sed Spiritu : littera enim occidit, Spiritus autem vivificat. "
        },
        {
            "chapter": 3,
            "verse": 7,
            "name": "2 Corinthians 3:7",
            "text": "Quod si ministratio mortis litteris deformata in lapidibus fuit in gloria, ita ut non possent intendere filii Israël in faciem Moysi propter gloriam vultus ejus, quæ evacuatur : "
        },
        {
            "chapter": 3,
            "verse": 8,
            "name": "2 Corinthians 3:8",
            "text": "quomodo non magis ministratio Spiritus erit in gloria ? "
        },
        {
            "chapter": 3,
            "verse": 9,
            "name": "2 Corinthians 3:9",
            "text": "Nam si ministratio damnationis gloria est : multo magis abundat ministerium justitiæ in gloria. "
        },
        {
            "chapter": 3,
            "verse": 10,
            "name": "2 Corinthians 3:10",
            "text": "Nam nec glorificatum est, quod claruit in hac parte, propter excellentem gloriam. "
        },
        {
            "chapter": 3,
            "verse": 11,
            "name": "2 Corinthians 3:11",
            "text": "Si enim quod evacuatur, per gloriam est : multo magis quod manet, in gloria est.  "
        },
        {
            "chapter": 3,
            "verse": 12,
            "name": "2 Corinthians 3:12",
            "text": " Habentes igitur talem spem, multa fiducia utimur : "
        },
        {
            "chapter": 3,
            "verse": 13,
            "name": "2 Corinthians 3:13",
            "text": "et non sicut Moyses ponebat velamen super faciem suam, ut non intenderent filii Israël in faciem ejus, quod evacuatur, "
        },
        {
            "chapter": 3,
            "verse": 14,
            "name": "2 Corinthians 3:14",
            "text": "sed obtusi sunt sensus eorum. Usque in hodiernum enim diem, idipsum velamen in lectione veteris testamenti manet non revelatum (quoniam in Christo evacuatur), "
        },
        {
            "chapter": 3,
            "verse": 15,
            "name": "2 Corinthians 3:15",
            "text": "sed usque in hodiernum diem, cum legitur Moyses, velamen positum est super cor eorum. "
        },
        {
            "chapter": 3,
            "verse": 16,
            "name": "2 Corinthians 3:16",
            "text": "Cum autem conversus fuerit ad Dominum, auferetur velamen. "
        },
        {
            "chapter": 3,
            "verse": 17,
            "name": "2 Corinthians 3:17",
            "text": "Dominus autem Spiritus est : ubi autem Spiritus Domini, ibi libertas. "
        },
        {
            "chapter": 3,
            "verse": 18,
            "name": "2 Corinthians 3:18",
            "text": "Nos vero omnes, revelata facie gloriam Domini speculantes, in eamdem imaginem transformamur a claritate in claritatem, tamquam a Domini Spiritu.   "
        }
    ]
}