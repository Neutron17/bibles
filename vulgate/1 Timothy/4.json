{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 54,
    "book_name": "1 Timothy",
    "chapter": 4,
    "name": "1 Timothy 4",
    "verses": [
        {
            "chapter": 4,
            "verse": 1,
            "name": "1 Timothy 4:1",
            "text": "Spiritus autem manifeste dicit, quia in novissimis temporibus discedent quidam a fide, attendentes spiritibus erroris, et doctrinis dæmoniorum, "
        },
        {
            "chapter": 4,
            "verse": 2,
            "name": "1 Timothy 4:2",
            "text": "in hypocrisi loquentium mendacium, et cauteriatam habentium suam conscientiam, "
        },
        {
            "chapter": 4,
            "verse": 3,
            "name": "1 Timothy 4:3",
            "text": "prohibentium nubere, abstinere a cibis, quod Deus creavit ad percipiendum cum gratiarum actione fidelibus, et iis qui cognoverunt veritatem. "
        },
        {
            "chapter": 4,
            "verse": 4,
            "name": "1 Timothy 4:4",
            "text": "Quia omnis creatura Dei bona est, et nihil rejiciendum quod cum gratiarum actione percipitur : "
        },
        {
            "chapter": 4,
            "verse": 5,
            "name": "1 Timothy 4:5",
            "text": "sanctificatur enim per verbum Dei, et orationem.  "
        },
        {
            "chapter": 4,
            "verse": 6,
            "name": "1 Timothy 4:6",
            "text": " Hæc proponens fratribus, bonus eris minister Christi Jesu enutritus verbis fidei, et bonæ doctrinæ, quam assecutus es. "
        },
        {
            "chapter": 4,
            "verse": 7,
            "name": "1 Timothy 4:7",
            "text": "Ineptas autem, et aniles fabulas devita : exerce autem teipsum ad pietatem. "
        },
        {
            "chapter": 4,
            "verse": 8,
            "name": "1 Timothy 4:8",
            "text": "Nam corporalis exercitatio, ad modicum utilis est : pietas autem ad omnia utilis est, promissionem habens vitæ, quæ nunc est, et futuræ. "
        },
        {
            "chapter": 4,
            "verse": 9,
            "name": "1 Timothy 4:9",
            "text": "Fidelis sermo, et omni acceptione dignus. "
        },
        {
            "chapter": 4,
            "verse": 10,
            "name": "1 Timothy 4:10",
            "text": "In hoc enim laboramus, et maledicimur, quia speramus in Deum vivum, qui est Salvator omnium hominum, maxime fidelium. "
        },
        {
            "chapter": 4,
            "verse": 11,
            "name": "1 Timothy 4:11",
            "text": "Præcipe hæc, et doce. "
        },
        {
            "chapter": 4,
            "verse": 12,
            "name": "1 Timothy 4:12",
            "text": "Nemo adolescentiam tuam contemnat : sed exemplum esto fidelium in verbo, in conversatione, in caritate, in fide, in castitate. "
        },
        {
            "chapter": 4,
            "verse": 13,
            "name": "1 Timothy 4:13",
            "text": "Dum venio, attende lectioni, exhortationi, et doctrinæ. "
        },
        {
            "chapter": 4,
            "verse": 14,
            "name": "1 Timothy 4:14",
            "text": "Noli negligere gratiam, quæ in te est, quæ data est tibi per prophetiam, cum impositione manuum presbyterii. "
        },
        {
            "chapter": 4,
            "verse": 15,
            "name": "1 Timothy 4:15",
            "text": "Hæc meditare, in his esto : ut profectus tuus manifestus sit omnibus. "
        },
        {
            "chapter": 4,
            "verse": 16,
            "name": "1 Timothy 4:16",
            "text": "Attende tibi, et doctrinæ : insta in illis. Hoc enim faciens, et teipsum salvum facies, et eos qui te audiunt.   "
        }
    ]
}