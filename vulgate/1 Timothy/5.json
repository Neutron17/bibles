{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 54,
    "book_name": "1 Timothy",
    "chapter": 5,
    "name": "1 Timothy 5",
    "verses": [
        {
            "chapter": 5,
            "verse": 1,
            "name": "1 Timothy 5:1",
            "text": "Seniorem ne increpaveris, sed obsecra ut patrem : juvenes, ut fratres : "
        },
        {
            "chapter": 5,
            "verse": 2,
            "name": "1 Timothy 5:2",
            "text": "anus, ut matres : juvenculas, ut sorores in omni castitate : "
        },
        {
            "chapter": 5,
            "verse": 3,
            "name": "1 Timothy 5:3",
            "text": "viduas honora, quæ vere viduæ sunt. "
        },
        {
            "chapter": 5,
            "verse": 4,
            "name": "1 Timothy 5:4",
            "text": "Si qua autem vidua filios, aut nepotes habet : discat primum domum suam regere, et mutuam vicem reddere parentibus : hoc enim acceptum est coram Deo. "
        },
        {
            "chapter": 5,
            "verse": 5,
            "name": "1 Timothy 5:5",
            "text": "Quæ autem vere vidua est, et desolata, speret in Deum, et instet obsecrationibus, et orationibus nocte ac die. "
        },
        {
            "chapter": 5,
            "verse": 6,
            "name": "1 Timothy 5:6",
            "text": "Nam quæ in deliciis est, vivens mortua est. "
        },
        {
            "chapter": 5,
            "verse": 7,
            "name": "1 Timothy 5:7",
            "text": "Et hoc præcipe, ut irreprehensibiles sint. "
        },
        {
            "chapter": 5,
            "verse": 8,
            "name": "1 Timothy 5:8",
            "text": "Si quis autem suorum, et maxime domesticorum, curam non habet, fidem negavit, et est infideli deterior. "
        },
        {
            "chapter": 5,
            "verse": 9,
            "name": "1 Timothy 5:9",
            "text": "Vidua eligatur non minus sexaginta annorum, quæ fuerit unius viri uxor, "
        },
        {
            "chapter": 5,
            "verse": 10,
            "name": "1 Timothy 5:10",
            "text": "in operibus bonis testimonium habens, si filios educavit, si hospitio recepit, si sanctorum pedes lavit, si tribulationem patientibus subministravit, si omne opus bonum subsecuta est. "
        },
        {
            "chapter": 5,
            "verse": 11,
            "name": "1 Timothy 5:11",
            "text": "Adolescentiores autem viduas devita : cum enim luxuriatæ fuerint in Christo, nubere volunt : "
        },
        {
            "chapter": 5,
            "verse": 12,
            "name": "1 Timothy 5:12",
            "text": "habentes damnationem, quia primam fidem irritam fecerunt ; "
        },
        {
            "chapter": 5,
            "verse": 13,
            "name": "1 Timothy 5:13",
            "text": "simul autem et otiosæ discunt circuire domos : non solum otiosæ, sed et verbosæ, et curiosæ, loquentes quæ non oportet. "
        },
        {
            "chapter": 5,
            "verse": 14,
            "name": "1 Timothy 5:14",
            "text": "Volo ergo juniores nubere, filios procreare, matresfamilias esse, nullam occasionem dare adversario maledicti gratia. "
        },
        {
            "chapter": 5,
            "verse": 15,
            "name": "1 Timothy 5:15",
            "text": "Jam enim quædam conversæ sunt retro Satanam. "
        },
        {
            "chapter": 5,
            "verse": 16,
            "name": "1 Timothy 5:16",
            "text": "Si quis fidelis habet viduas, subministret illis, et non gravetur ecclesia : ut iis quæ vere viduæ sunt, sufficiat. "
        },
        {
            "chapter": 5,
            "verse": 17,
            "name": "1 Timothy 5:17",
            "text": "Qui bene præsunt presbyteri, duplici honore digni habeantur : maxime qui laborant in verbo et doctrina. "
        },
        {
            "chapter": 5,
            "verse": 18,
            "name": "1 Timothy 5:18",
            "text": "Dicit enim Scriptura : Non alligabis os bovi trituranti. Et : Dignus est operarius mercede sua. "
        },
        {
            "chapter": 5,
            "verse": 19,
            "name": "1 Timothy 5:19",
            "text": "Adversus presbyterum accusationem noli recipere, nisi sub duobus aut tribus testibus. "
        },
        {
            "chapter": 5,
            "verse": 20,
            "name": "1 Timothy 5:20",
            "text": "Peccantes coram omnibus argue : ut et ceteri timorem habeant. "
        },
        {
            "chapter": 5,
            "verse": 21,
            "name": "1 Timothy 5:21",
            "text": "Testor coram Deo et Christo Jesu, et electis angelis, ut hæc custodias sine præjudicio, nihil faciens in alteram partem declinando. "
        },
        {
            "chapter": 5,
            "verse": 22,
            "name": "1 Timothy 5:22",
            "text": "Manus cito nemini imposueris, neque communicaveris peccatis alienis. Teipsum castum custodi. "
        },
        {
            "chapter": 5,
            "verse": 23,
            "name": "1 Timothy 5:23",
            "text": "Noli adhuc aquam bibere, sed modico vino utere propter stomachum tuum, et frequentes tuas infirmitates. "
        },
        {
            "chapter": 5,
            "verse": 24,
            "name": "1 Timothy 5:24",
            "text": "Quorumdam hominum peccata manifesta sunt, præcedentia ad judicium : quosdam autem et subsequuntur. "
        },
        {
            "chapter": 5,
            "verse": 25,
            "name": "1 Timothy 5:25",
            "text": "Similiter et facta bona, manifesta sunt : et quæ aliter se habent, abscondi non possunt.   "
        }
    ]
}