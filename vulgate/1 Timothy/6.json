{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 54,
    "book_name": "1 Timothy",
    "chapter": 6,
    "name": "1 Timothy 6",
    "verses": [
        {
            "chapter": 6,
            "verse": 1,
            "name": "1 Timothy 6:1",
            "text": "Quicumque sunt sub jugo servi, dominos suos omni honore dignos arbitrentur, ne nomen Domini et doctrina blasphemetur. "
        },
        {
            "chapter": 6,
            "verse": 2,
            "name": "1 Timothy 6:2",
            "text": "Qui autem fideles habent dominos, non contemnant, quia fratres sunt : sed magis serviant, quia fideles sunt et dilecti, qui beneficii participes sunt. Hæc doce, et exhortare.  "
        },
        {
            "chapter": 6,
            "verse": 3,
            "name": "1 Timothy 6:3",
            "text": " Si quis aliter docet, et non acquiescit sanis sermonibus Domini nostri Jesu Christi, et ei, quæ secundum pietatem est, doctrinæ : "
        },
        {
            "chapter": 6,
            "verse": 4,
            "name": "1 Timothy 6:4",
            "text": "superbus est, nihil sciens, sed languens circa quæstiones, et pugnas verborum : ex quibus oriuntur invidiæ, contentiones, blasphemiæ, suspiciones malæ, "
        },
        {
            "chapter": 6,
            "verse": 5,
            "name": "1 Timothy 6:5",
            "text": "conflictationes hominum mente corruptorum, et qui veritate privati sunt, existimantium quæstum esse pietatem. "
        },
        {
            "chapter": 6,
            "verse": 6,
            "name": "1 Timothy 6:6",
            "text": "Est autem quæstus magnus pietas cum sufficientia. "
        },
        {
            "chapter": 6,
            "verse": 7,
            "name": "1 Timothy 6:7",
            "text": "Nihil enim intulimus in hunc mundum : haud dubium quod nec auferre quid possumus. "
        },
        {
            "chapter": 6,
            "verse": 8,
            "name": "1 Timothy 6:8",
            "text": "Habentes autem alimenta, et quibus tegamur, his contenti simus. "
        },
        {
            "chapter": 6,
            "verse": 9,
            "name": "1 Timothy 6:9",
            "text": "Nam qui volunt divites fieri, incidunt in tentationem, et in laqueum diaboli, et desideria multa inutilia, et nociva, quæ mergunt homines in interitum et perditionem. "
        },
        {
            "chapter": 6,
            "verse": 10,
            "name": "1 Timothy 6:10",
            "text": "Radix enim omnium malorum est cupiditas : quam quidam appetentes erraverunt a fide, et inseruerunt se doloribus multis.  "
        },
        {
            "chapter": 6,
            "verse": 11,
            "name": "1 Timothy 6:11",
            "text": " Tu autem, o homo Dei, hæc fuge : sectare vero justitiam, pietatem, fidem, caritatem, patientiam, mansuetudinem. "
        },
        {
            "chapter": 6,
            "verse": 12,
            "name": "1 Timothy 6:12",
            "text": "Certa bonum certamen fidei, apprehende vitam æternam, in qua vocatus es, et confessus bonam confessionem coram multis testibus. "
        },
        {
            "chapter": 6,
            "verse": 13,
            "name": "1 Timothy 6:13",
            "text": "Præcipio tibi coram Deo, qui vivificat omnia, et Christo Jesu, qui testimonium reddidit sub Pontio Pilato, bonam confessionem, "
        },
        {
            "chapter": 6,
            "verse": 14,
            "name": "1 Timothy 6:14",
            "text": "ut serves mandatum sine macula, irreprehensibile usque in adventum Domini nostri Jesu Christi, "
        },
        {
            "chapter": 6,
            "verse": 15,
            "name": "1 Timothy 6:15",
            "text": "quem suis temporibus ostendet beatus et solus potens, Rex regum, et Dominus dominantium : "
        },
        {
            "chapter": 6,
            "verse": 16,
            "name": "1 Timothy 6:16",
            "text": "qui solus habet immortalitatem, et lucem inhabitat inaccessibilem : quem nullus hominum vidit, sed nec videre potest : cui honor, et imperium sempiternum. Amen. "
        },
        {
            "chapter": 6,
            "verse": 17,
            "name": "1 Timothy 6:17",
            "text": "Divitibus hujus sæculi præcipe non sublime sapere, neque sperare in incerto divitiarum, sed in Deo vivo (qui præstat nobis omnia abunde ad fruendum) "
        },
        {
            "chapter": 6,
            "verse": 18,
            "name": "1 Timothy 6:18",
            "text": "bene agere, divites fieri in bonis operibus, facile tribuere, communicare, "
        },
        {
            "chapter": 6,
            "verse": 19,
            "name": "1 Timothy 6:19",
            "text": "thesaurizare sibi fundamentum bonum in futurum, ut apprehendant veram vitam.  "
        },
        {
            "chapter": 6,
            "verse": 20,
            "name": "1 Timothy 6:20",
            "text": " O Timothee, depositum custodi, devitans profanas vocum novitates, et oppositiones falsi nominis scientiæ, "
        },
        {
            "chapter": 6,
            "verse": 21,
            "name": "1 Timothy 6:21",
            "text": "quam quidam promittentes, circa fidem exciderunt. Gratia tecum. Amen.    "
        }
    ]
}