{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 11,
    "book_name": "1 Kings",
    "chapter": 1,
    "name": "1 Kings 1",
    "verses": [
        {
            "chapter": 1,
            "verse": 1,
            "name": "1 Kings 1:1",
            "text": "Et rex David senuerat, habebatque ætatis plurimos dies : cumque operiretur vestibus, non calefiebat. "
        },
        {
            "chapter": 1,
            "verse": 2,
            "name": "1 Kings 1:2",
            "text": "Dixerunt ergo ei servi sui : Quæramus domino nostro regi adolescentulam virginem, et stet coram rege, et foveat eum, dormiatque in sinu suo, et calefaciat dominum nostrum regem. "
        },
        {
            "chapter": 1,
            "verse": 3,
            "name": "1 Kings 1:3",
            "text": "Quæsierunt igitur adolescentulam speciosam in omnibus finibus Israël, et invenerunt Abisag Sunamitidem, et adduxerunt eam ad regem. "
        },
        {
            "chapter": 1,
            "verse": 4,
            "name": "1 Kings 1:4",
            "text": "Erat autem puella pulchra nimis, dormiebatque cum rege, et ministrabat ei : rex vero non cognovit eam.  "
        },
        {
            "chapter": 1,
            "verse": 5,
            "name": "1 Kings 1:5",
            "text": " Adonias autem filius Haggith elevabatur, dicens : Ego regnabo. Fecitque sibi currus et equites, et quinquaginta viros qui currerent ante eum. "
        },
        {
            "chapter": 1,
            "verse": 6,
            "name": "1 Kings 1:6",
            "text": "Nec corripuit eum pater suus aliquando, dicens : Quare hoc fecisti ? Erat autem et ipse pulcher valde, secundus natu post Absalom. "
        },
        {
            "chapter": 1,
            "verse": 7,
            "name": "1 Kings 1:7",
            "text": "Et sermo ei cum Joab filio Sarviæ, et cum Abiathar sacerdote, qui adjuvabant partes Adoniæ. "
        },
        {
            "chapter": 1,
            "verse": 8,
            "name": "1 Kings 1:8",
            "text": "Sadoc vero sacerdos, et Banaias filius Jojadæ, et Nathan propheta, et Semei et Rei, et robur exercitus David, non erat cum Adonia. "
        },
        {
            "chapter": 1,
            "verse": 9,
            "name": "1 Kings 1:9",
            "text": "Immolatis ergo Adonias arietibus et vitulis, et universis pinguibus, juxta lapidem Zoheleth, qui erat vicinus fonti Rogel, vocavit universos fratres suos filios regis, et omnes viros Juda servos regis. "
        },
        {
            "chapter": 1,
            "verse": 10,
            "name": "1 Kings 1:10",
            "text": "Nathan autem prophetam, et Banaiam, et robustos quosque, et Salomonem fratrem suum non vocavit.  "
        },
        {
            "chapter": 1,
            "verse": 11,
            "name": "1 Kings 1:11",
            "text": " Dixit itaque Nathan ad Bethsabee matrem Salomonis : Num audisti quod regnaverit Adonias filius Haggith, et dominus noster David hoc ignorat ? "
        },
        {
            "chapter": 1,
            "verse": 12,
            "name": "1 Kings 1:12",
            "text": "Nunc ergo veni, accipe consilium a me, et salva animam tuam, filiique tui Salomonis. "
        },
        {
            "chapter": 1,
            "verse": 13,
            "name": "1 Kings 1:13",
            "text": "Vade, et ingredere ad regem David, et dic ei : Nonne tu, domine mi rex, jurasti mihi ancillæ tuæ, dicens : Salomon filius tuus regnabit post me, et ipse sedebit in solio meo ? quare ergo regnat Adonias ? "
        },
        {
            "chapter": 1,
            "verse": 14,
            "name": "1 Kings 1:14",
            "text": "Et adhuc ibi te loquente cum rege, ego veniam post te, et complebo sermones tuos. "
        },
        {
            "chapter": 1,
            "verse": 15,
            "name": "1 Kings 1:15",
            "text": "Ingressa est itaque Bethsabee ad regem in cubiculum : rex autem senuerat nimis, et Abisag Sunamitis ministrabat ei. "
        },
        {
            "chapter": 1,
            "verse": 16,
            "name": "1 Kings 1:16",
            "text": "Inclinavit se Bethsabee, et adoravit regem. Ad quam rex : Quid tibi, inquit, vis ? "
        },
        {
            "chapter": 1,
            "verse": 17,
            "name": "1 Kings 1:17",
            "text": "Quæ respondens, ait : Domine mi, tu jurasti per Dominum Deum tuum ancillæ tuæ : Salomon filius tuus regnabit post me, et ipse sedebit in solio meo. "
        },
        {
            "chapter": 1,
            "verse": 18,
            "name": "1 Kings 1:18",
            "text": "Et ecce nunc Adonias regnat, te, domine mi rex, ignorante. "
        },
        {
            "chapter": 1,
            "verse": 19,
            "name": "1 Kings 1:19",
            "text": "Mactavit boves, et pinguia quæque, et arietes plurimos, et vocavit omnes filios regis, Abiathar quoque sacerdotem, et Joab principem militiæ : Salomonem autem servum tuum non vocavit. "
        },
        {
            "chapter": 1,
            "verse": 20,
            "name": "1 Kings 1:20",
            "text": "Verumtamen, domine mi rex, in te oculi respiciunt totius Israël, ut indices eis quis sedere debeat in solio tuo, domine mi rex, post te. "
        },
        {
            "chapter": 1,
            "verse": 21,
            "name": "1 Kings 1:21",
            "text": "Eritque, cum dormierit dominus meus rex cum patribus suis, erimus ego et filius meus Salomon peccatores.  "
        },
        {
            "chapter": 1,
            "verse": 22,
            "name": "1 Kings 1:22",
            "text": " Adhuc illa loquente cum rege, Nathan propheta venit. "
        },
        {
            "chapter": 1,
            "verse": 23,
            "name": "1 Kings 1:23",
            "text": "Et nuntiaverunt regi, dicentes : Adest Nathan propheta. Cumque introisset in conspectu regis, et adorasset eum pronus in terram, "
        },
        {
            "chapter": 1,
            "verse": 24,
            "name": "1 Kings 1:24",
            "text": "dixit Nathan : Domine mi rex, tu dixisti : Adonias regnet post me, et ipse sedeat super thronum meum ? "
        },
        {
            "chapter": 1,
            "verse": 25,
            "name": "1 Kings 1:25",
            "text": "Quia descendit hodie, et immolavit boves, et pinguia, et arietes plurimos, et vocavit universos filios regis et principes exercitus, Abiathar quoque sacerdotem, illisque vescentibus et bibentibus coram eo, et dicentibus : Vivat rex Adonias : "
        },
        {
            "chapter": 1,
            "verse": 26,
            "name": "1 Kings 1:26",
            "text": "me servum tuum, et Sadoc sacerdotem, et Banaiam filium Jojadæ, et Salomonem famulum tuum non vocavit. "
        },
        {
            "chapter": 1,
            "verse": 27,
            "name": "1 Kings 1:27",
            "text": "Numquid a domino meo rege exivit hoc verbum, et mihi non indicasti servo tuo quis sessurus esset super thronum domini mei regis post eum ? "
        },
        {
            "chapter": 1,
            "verse": 28,
            "name": "1 Kings 1:28",
            "text": "Et respondit rex David, dicens : Vocate ad me Bethsabee. Quæ cum fuisset ingressa coram rege, et stetisset ante eum, "
        },
        {
            "chapter": 1,
            "verse": 29,
            "name": "1 Kings 1:29",
            "text": "juravit rex, et ait : Vivit Dominus, qui eruit animam meam de omni angustia, "
        },
        {
            "chapter": 1,
            "verse": 30,
            "name": "1 Kings 1:30",
            "text": "quia sicut juravi tibi per Dominum Deum Israël, dicens : Salomon filius tuus regnabit post me, et ipse sedebit super solium meum pro me : sic faciam hodie. "
        },
        {
            "chapter": 1,
            "verse": 31,
            "name": "1 Kings 1:31",
            "text": "Summissoque Bethsabee in terram vultu, adoravit regem, dicens : Vivat dominus meus David in æternum.  "
        },
        {
            "chapter": 1,
            "verse": 32,
            "name": "1 Kings 1:32",
            "text": " Dixit quoque rex David : Vocate mihi Sadoc sacerdotem, et Nathan prophetam, et Banaiam filium Jojadæ. Qui cum ingressi fuissent coram rege, "
        },
        {
            "chapter": 1,
            "verse": 33,
            "name": "1 Kings 1:33",
            "text": "dixit ad eos : Tollite vobiscum servos domini vestri, et imponite Salomonem filium meum super mulam meam, et ducite eum in Gihon. "
        },
        {
            "chapter": 1,
            "verse": 34,
            "name": "1 Kings 1:34",
            "text": "Et ungat eum ibi Sadoc sacerdos et Nathan propheta in regem super Israël : et canetis buccina, atque dicetis : Vivat rex Salomon. "
        },
        {
            "chapter": 1,
            "verse": 35,
            "name": "1 Kings 1:35",
            "text": "Et ascendetis post eum, et veniet, et sedebit super solium meum, et ipse regnabit pro me : illique præcipiam ut sit dux super Israël et super Judam. "
        },
        {
            "chapter": 1,
            "verse": 36,
            "name": "1 Kings 1:36",
            "text": "Et respondit Banaias filius Jojadæ regi, dicens : Amen : sic loquatur Dominus Deus domini mei regis. "
        },
        {
            "chapter": 1,
            "verse": 37,
            "name": "1 Kings 1:37",
            "text": "Quomodo fuit Dominus cum domino meo rege, sic sit cum Salomone, et sublimius faciat solium ejus a solio domini mei regis David. "
        },
        {
            "chapter": 1,
            "verse": 38,
            "name": "1 Kings 1:38",
            "text": "Descendit ergo Sadoc sacerdos, et Nathan propheta, et Banaias filius Jojadæ, et Cerethi, et Phelethi : et imposuerunt Salomonem super mulam regis David, et adduxerunt eum in Gihon. "
        },
        {
            "chapter": 1,
            "verse": 39,
            "name": "1 Kings 1:39",
            "text": "Sumpsitque Sadoc sacerdos cornu olei de tabernaculo, et unxit Salomonem : et cecinerunt buccina, et dixit omnis populus : Vivat rex Salomon. "
        },
        {
            "chapter": 1,
            "verse": 40,
            "name": "1 Kings 1:40",
            "text": "Et ascendit universa multitudo post eum, et populus canentium tibiis, et lætantium gaudio magno : et insonuit terra a clamore eorum.  "
        },
        {
            "chapter": 1,
            "verse": 41,
            "name": "1 Kings 1:41",
            "text": " Audivit autem Adonias, et omnes qui invitati fuerant ab eo : jamque convivium finitum erat : sed et Joab, audita voce tubæ, ait : Quid sibi vult clamor civitatis tumultuantis ? "
        },
        {
            "chapter": 1,
            "verse": 42,
            "name": "1 Kings 1:42",
            "text": "Adhuc illo loquente, Jonathas filius Abiathar sacerdotis venit : cui dixit Adonias : Ingredere, quia vir fortis es, et bona nuntians. "
        },
        {
            "chapter": 1,
            "verse": 43,
            "name": "1 Kings 1:43",
            "text": "Responditque Jonathas Adoniæ : Nequaquam : dominus enim noster rex David regem constituit Salomonem : "
        },
        {
            "chapter": 1,
            "verse": 44,
            "name": "1 Kings 1:44",
            "text": "misitque cum eo Sadoc sacerdotem, et Nathan prophetam, et Banaiam filium Jojadæ, et Cerethi, et Phelethi, et imposuerunt eum super mulam regis. "
        },
        {
            "chapter": 1,
            "verse": 45,
            "name": "1 Kings 1:45",
            "text": "Unxeruntque eum Sadoc sacerdos et Nathan propheta regem in Gihon : et ascenderunt inde lætantes, et insonuit civitas : hæc est vox quam audistis. "
        },
        {
            "chapter": 1,
            "verse": 46,
            "name": "1 Kings 1:46",
            "text": "Sed et Salomon sedet super solium regni. "
        },
        {
            "chapter": 1,
            "verse": 47,
            "name": "1 Kings 1:47",
            "text": "Et ingressi servi regis benedixerunt domino nostro regi David, dicentes : Amplificet Deus nomen Salomonis super nomen tuum, et magnificet thronus ejus super thronum tuum. Et adoravit rex in lectulo suo : "
        },
        {
            "chapter": 1,
            "verse": 48,
            "name": "1 Kings 1:48",
            "text": "et locutus est : Benedictus Dominus Deus Israël, qui dedit hodie sedentem in solio meo, videntibus oculis meis.  "
        },
        {
            "chapter": 1,
            "verse": 49,
            "name": "1 Kings 1:49",
            "text": " Territi sunt ergo, et surrexerunt omnes qui invitati fuerant ab Adonia, et ivit unusquisque in viam suam. "
        },
        {
            "chapter": 1,
            "verse": 50,
            "name": "1 Kings 1:50",
            "text": "Adonias autem timens Salomonem, surrexit, et abiit, tenuitque cornu altaris. "
        },
        {
            "chapter": 1,
            "verse": 51,
            "name": "1 Kings 1:51",
            "text": "Et nuntiaverunt Salomoni, dicentes : Ecce Adonias timens regem Salomonem, tenuit cornu altaris, dicens : Juret mihi rex Salomon hodie, quod non interficiat servum suum gladio. "
        },
        {
            "chapter": 1,
            "verse": 52,
            "name": "1 Kings 1:52",
            "text": "Dixitque Salomon : Si fuerit vir bonus, non cadet ne unus quidem capillus ejus in terram : sin autem malum inventum fuerit in eo, morietur. "
        },
        {
            "chapter": 1,
            "verse": 53,
            "name": "1 Kings 1:53",
            "text": "Misit ergo rex Salomon, et eduxit eum ab altari : et ingressus adoravit regem Salomonem : dixitque ei Salomon : Vade in domum tuam.   "
        }
    ]
}