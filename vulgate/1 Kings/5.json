{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 11,
    "book_name": "1 Kings",
    "chapter": 5,
    "name": "1 Kings 5",
    "verses": [
        {
            "chapter": 5,
            "verse": 1,
            "name": "1 Kings 5:1",
            "text": "Misit quoque Hiram rex Tyri servos suos ad Salomonem : audivit enim quod ipsum unxissent regem pro patre ejus : quia amicus fuerat Hiram David omni tempore. "
        },
        {
            "chapter": 5,
            "verse": 2,
            "name": "1 Kings 5:2",
            "text": "Misit autem Salomon ad Hiram, dicens : "
        },
        {
            "chapter": 5,
            "verse": 3,
            "name": "1 Kings 5:3",
            "text": "Tu scis voluntatem David patris mei, et quia non potuerit ædificare domum nomini Domini Dei sui propter bella imminentia per circuitum, donec daret Dominus eos sub vestigio pedum ejus. "
        },
        {
            "chapter": 5,
            "verse": 4,
            "name": "1 Kings 5:4",
            "text": "Nunc autem requiem dedit Dominus Deus meus mihi per circuitum, et non est satan, neque occursus malus. "
        },
        {
            "chapter": 5,
            "verse": 5,
            "name": "1 Kings 5:5",
            "text": "Quam ob rem cogito ædificare templum nomini Domini Dei mei, sicut locutus est Dominus David patri meo, dicens : Filius tuus, quem dabo pro te super solium tuum, ipse ædificabit domum nomini meo. "
        },
        {
            "chapter": 5,
            "verse": 6,
            "name": "1 Kings 5:6",
            "text": "Præcipe igitur ut præcidant mihi servi tui cedros de Libano, et servi mei sint cum servis tuis : mercedem autem servorum tuorum dabo tibi quamcumque petieris : scis enim quomodo non est in populo meo vir qui noverit ligna cædere sicut Sidonii. "
        },
        {
            "chapter": 5,
            "verse": 7,
            "name": "1 Kings 5:7",
            "text": "Cum ergo audisset Hiram verba Salomonis, lætatus est valde, et ait : Benedictus Dominus Deus hodie, qui dedit David filium sapientissimum super populum hunc plurimum. "
        },
        {
            "chapter": 5,
            "verse": 8,
            "name": "1 Kings 5:8",
            "text": "Et misit Hiram ad Salomonem, dicens : Audivi quæcumque mandasti mihi : ego faciam omnem voluntatem tuam in lignis cedrinis et abiegnis. "
        },
        {
            "chapter": 5,
            "verse": 9,
            "name": "1 Kings 5:9",
            "text": "Servi mei deponent ea de Libano ad mare, et ego componam ea in ratibus in mari usque ad locum quem significaveris mihi : et applicabo ea ibi, et tu tolles ea : præbebisque necessaria mihi, ut detur cibus domui meæ. "
        },
        {
            "chapter": 5,
            "verse": 10,
            "name": "1 Kings 5:10",
            "text": "Itaque Hiram dabat Salomoni ligna cedrina, et ligna abiegna, juxta omnem voluntatem ejus. "
        },
        {
            "chapter": 5,
            "verse": 11,
            "name": "1 Kings 5:11",
            "text": "Salomon autem præbebat Hiram coros tritici viginti millia in cibum domui ejus, et viginti coros purissimi olei : hæc tribuebat Salomon Hiram per singulos annos. "
        },
        {
            "chapter": 5,
            "verse": 12,
            "name": "1 Kings 5:12",
            "text": "Dedit quoque Dominus sapientiam Salomoni, sicut locutus est ei : et erat pax inter Hiram et Salomonem, et percusserunt ambo fœdus.  "
        },
        {
            "chapter": 5,
            "verse": 13,
            "name": "1 Kings 5:13",
            "text": " Elegitque rex Salomon operarios de omni Israël, et erat indictio triginta millia virorum. "
        },
        {
            "chapter": 5,
            "verse": 14,
            "name": "1 Kings 5:14",
            "text": "Mittebatque eos in Libanum, decem millia per menses singulos vicissim, ita ut duobus mensibus essent in domibus suis : et Adoniram erat super hujuscemodi indictione. "
        },
        {
            "chapter": 5,
            "verse": 15,
            "name": "1 Kings 5:15",
            "text": "Fueruntque Salomoni septuaginta millia eorum qui onera portabant, et octoginta millia latomorum in monte, "
        },
        {
            "chapter": 5,
            "verse": 16,
            "name": "1 Kings 5:16",
            "text": "absque præpositis qui præerant singulis operibus, numero trium millium et trecentorum, præcipientium populo et his qui faciebant opus. "
        },
        {
            "chapter": 5,
            "verse": 17,
            "name": "1 Kings 5:17",
            "text": "Præcepitque rex ut tollerent lapides grandes, lapides pretiosos in fundamentum templi, et quadrarent eos : "
        },
        {
            "chapter": 5,
            "verse": 18,
            "name": "1 Kings 5:18",
            "text": "quos dolaverunt cæmentarii Salomonis et cæmentarii Hiram : porro Giblii præparaverunt ligna et lapides ad ædificandam domum.   "
        }
    ]
}