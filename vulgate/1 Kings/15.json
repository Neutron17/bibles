{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 11,
    "book_name": "1 Kings",
    "chapter": 15,
    "name": "1 Kings 15",
    "verses": [
        {
            "chapter": 15,
            "verse": 1,
            "name": "1 Kings 15:1",
            "text": "Igitur in octavodecimo anno regni Jeroboam filii Nabat, regnavit Abiam super Judam. "
        },
        {
            "chapter": 15,
            "verse": 2,
            "name": "1 Kings 15:2",
            "text": "Tribus annis regnavit in Jerusalem : nomen matris ejus Maacha filia Abessalom. "
        },
        {
            "chapter": 15,
            "verse": 3,
            "name": "1 Kings 15:3",
            "text": "Ambulavitque in omnibus peccatis patris sui, quæ fecerat ante eum : nec erat cor ejus perfectum cum Domino Deo suo, sicut cor David patris ejus. "
        },
        {
            "chapter": 15,
            "verse": 4,
            "name": "1 Kings 15:4",
            "text": "Sed propter David dedit ei Dominus Deus suus lucernam in Jerusalem, ut suscitaret filium ejus post eum, et statueret Jerusalem : "
        },
        {
            "chapter": 15,
            "verse": 5,
            "name": "1 Kings 15:5",
            "text": "eo quod fecisset David rectum in oculis Domini, et non declinasset ab omnibus quæ præceperat ei cunctis diebus vitæ suæ, excepto sermone Uriæ Hethæi. "
        },
        {
            "chapter": 15,
            "verse": 6,
            "name": "1 Kings 15:6",
            "text": "Attamen bellum fuit inter Roboam et Jeroboam omni tempore vitæ ejus. "
        },
        {
            "chapter": 15,
            "verse": 7,
            "name": "1 Kings 15:7",
            "text": "Reliqua autem sermonum Abiam, et omnia quæ fecit, nonne hæc scripta sunt in libro verborum dierum regum Juda ? Fuitque prælium inter Abiam et inter Jeroboam. "
        },
        {
            "chapter": 15,
            "verse": 8,
            "name": "1 Kings 15:8",
            "text": "Et dormivit Abiam cum patribus suis, et sepelierunt eum in civitate David, regnavitque Asa filius ejus pro eo.  "
        },
        {
            "chapter": 15,
            "verse": 9,
            "name": "1 Kings 15:9",
            "text": " In anno ergo vigesimo Jeroboam regis Israël regnavit Asa rex Juda, "
        },
        {
            "chapter": 15,
            "verse": 10,
            "name": "1 Kings 15:10",
            "text": "et quadraginta et uno anno regnavit in Jerusalem. Nomen matris ejus Maacha filia Abessalom. "
        },
        {
            "chapter": 15,
            "verse": 11,
            "name": "1 Kings 15:11",
            "text": "Et fecit Asa rectum ante conspectum Domini, sicut David pater ejus : "
        },
        {
            "chapter": 15,
            "verse": 12,
            "name": "1 Kings 15:12",
            "text": "et abstulit effeminatos de terra, purgavitque universas sordes idolorum quæ fecerant patres ejus. "
        },
        {
            "chapter": 15,
            "verse": 13,
            "name": "1 Kings 15:13",
            "text": "Insuper et Maacham matrem suam amovit, ne esset princeps in sacris Priapi, et in luco ejus quem consecraverat : subvertitque specum ejus, et confregit simulacrum turpissimum, et combussit in torrente Cedron : "
        },
        {
            "chapter": 15,
            "verse": 14,
            "name": "1 Kings 15:14",
            "text": "excelsa autem non abstulit. Verumtamen cor Asa perfectum erat cum Domino cunctis diebus suis : "
        },
        {
            "chapter": 15,
            "verse": 15,
            "name": "1 Kings 15:15",
            "text": "et intulit ea quæ sanctificaverat pater suus, et voverat, in domum Domini, argentum, et aurum, et vasa.  "
        },
        {
            "chapter": 15,
            "verse": 16,
            "name": "1 Kings 15:16",
            "text": " Bellum autem erat inter Asa, et Baasa regem Israël cunctis diebus eorum. "
        },
        {
            "chapter": 15,
            "verse": 17,
            "name": "1 Kings 15:17",
            "text": "Ascendit quoque Baasa rex Israël in Judam, et ædificavit Rama, ut non posset quispiam egredi vel ingredi de parte Asa regis Juda. "
        },
        {
            "chapter": 15,
            "verse": 18,
            "name": "1 Kings 15:18",
            "text": "Tollens itaque Asa omne argentum et aurum quod remanserat in thesauris domus Domini, et in thesauris domus regiæ, et dedit illud in manus servorum suorum : et misit ad Benadad filium Tabremon filii Hezion, regem Syriæ, qui habitabat in Damasco, dicens : "
        },
        {
            "chapter": 15,
            "verse": 19,
            "name": "1 Kings 15:19",
            "text": "Fœdus est inter me et te, et inter patrem meum et patrem tuum : ideo misi tibi munera, argentum et aurum : et peto ut venias, et irritum facias fœdus quod habes cum Baasa rege Israël, et recedat a me. "
        },
        {
            "chapter": 15,
            "verse": 20,
            "name": "1 Kings 15:20",
            "text": "Acquiescens Benadad regi Asa, misit principes exercitus sui in civitates Israël, et percusserunt Ahion, et Dan, et Abeldomum Maacha, et universam Cenneroth, omnem scilicet terram Nephthali. "
        },
        {
            "chapter": 15,
            "verse": 21,
            "name": "1 Kings 15:21",
            "text": "Quod cum audisset Baasa, intermisit ædificare Rama, et reversus est in Thersa. "
        },
        {
            "chapter": 15,
            "verse": 22,
            "name": "1 Kings 15:22",
            "text": "Rex autem Asa nuntium misit in omnem Judam, dicens : Nemo sit excusatus. Et tulerunt lapides de Rama, et ligna ejus, quibus ædificaverat Baasa, et exstruxit de eis rex Asa Gabaa Benjamin, et Maspha. "
        },
        {
            "chapter": 15,
            "verse": 23,
            "name": "1 Kings 15:23",
            "text": "Reliqua autem omnium sermonum Asa, et universæ fortitudines ejus, et cuncta quæ fecit, et civitates quas exstruxit, nonne hæc scripta sunt in libro verborum dierum regum Juda ? Verumtamen in tempore senectutis suæ doluit pedes. "
        },
        {
            "chapter": 15,
            "verse": 24,
            "name": "1 Kings 15:24",
            "text": "Et dormivit cum patribus suis, et sepultus est cum eis in civitate David patris sui. Regnavitque Josaphat filius ejus pro eo.  "
        },
        {
            "chapter": 15,
            "verse": 25,
            "name": "1 Kings 15:25",
            "text": " Nadab vero filius Jeroboam regnavit super Israël anno secundo Asa regis Juda : regnavitque super Israël duobus annis. "
        },
        {
            "chapter": 15,
            "verse": 26,
            "name": "1 Kings 15:26",
            "text": "Et fecit quod malum est in conspectu Domini, et ambulavit in viis patris sui, et in peccatis ejus quibus peccare fecit Israël. "
        },
        {
            "chapter": 15,
            "verse": 27,
            "name": "1 Kings 15:27",
            "text": "Insidiatus est autem ei Baasa filius Ahiæ de domo Issachar, et percussit eum in Gebbethon, quæ est urbs Philisthinorum : siquidem Nadab et omnis Israël obsidebant Gebbethon. "
        },
        {
            "chapter": 15,
            "verse": 28,
            "name": "1 Kings 15:28",
            "text": "Interfecit ergo illum Baasa in anno tertio Asa regis Juda, et regnavit pro eo. "
        },
        {
            "chapter": 15,
            "verse": 29,
            "name": "1 Kings 15:29",
            "text": "Cumque regnasset, percussit omnem domum Jeroboam : non dimisit ne unam quidem animam de semine ejus donec deleret eum, juxta verbum Domini quod locutus fuerat in manu servi sui Ahiæ Silonitis, "
        },
        {
            "chapter": 15,
            "verse": 30,
            "name": "1 Kings 15:30",
            "text": "propter peccata Jeroboam, quæ peccaverat, et quibus peccare fecerat Israël : et propter delictum quo irritaverat Dominum Deum Israël. "
        },
        {
            "chapter": 15,
            "verse": 31,
            "name": "1 Kings 15:31",
            "text": "Reliqua autem sermonum Nadab, et omnia quæ operatus est, nonne hæc scripta sunt in libro verborum dierum regum Israël ? "
        },
        {
            "chapter": 15,
            "verse": 32,
            "name": "1 Kings 15:32",
            "text": "Fuitque bellum inter Asa, et Baasa regem Israël, cunctis diebus eorum.  "
        },
        {
            "chapter": 15,
            "verse": 33,
            "name": "1 Kings 15:33",
            "text": " Anno tertio Asa regis Juda, regnavit Baasa filius Ahiæ super omnem Israël in Thersa, viginti quatuor annis. "
        },
        {
            "chapter": 15,
            "verse": 34,
            "name": "1 Kings 15:34",
            "text": "Et fecit malum coram Domino, ambulavitque in via Jeroboam, et in peccatis ejus quibus peccare fecit Israël.   "
        }
    ]
}