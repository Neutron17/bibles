{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 11,
    "book_name": "1 Kings",
    "chapter": 19,
    "name": "1 Kings 19",
    "verses": [
        {
            "chapter": 19,
            "verse": 1,
            "name": "1 Kings 19:1",
            "text": "Nuntiavit autem Achab Jezabel omnia quæ fecerat Elias, et quomodo occidisset universos prophetas gladio. "
        },
        {
            "chapter": 19,
            "verse": 2,
            "name": "1 Kings 19:2",
            "text": "Misitque Jezabel nuntium ad Eliam, dicens : Hæc mihi faciant dii, et hæc addant, nisi hac hora cras posuero animam tuam sicut animam unius ex illis. "
        },
        {
            "chapter": 19,
            "verse": 3,
            "name": "1 Kings 19:3",
            "text": "Timuit ergo Elias, et surgens abiit quocumque eum ferebat voluntas : venitque in Bersabee Juda, et dimisit ibi puerum suum, "
        },
        {
            "chapter": 19,
            "verse": 4,
            "name": "1 Kings 19:4",
            "text": "et perrexit in desertum, viam unius diei. Cumque venisset, et sederet subter unam juniperum, petivit animæ suæ ut moreretur, et ait : Sufficit mihi, Domine : tolle animam meam : neque enim melior sum quam patres mei. "
        },
        {
            "chapter": 19,
            "verse": 5,
            "name": "1 Kings 19:5",
            "text": "Projecitque se, et obdormivit in umbra juniperi : et ecce angelus Domini tetigit eum, et dixit illi : Surge, et comede. "
        },
        {
            "chapter": 19,
            "verse": 6,
            "name": "1 Kings 19:6",
            "text": "Respexit, et ecce ad caput suum subcinericius panis, et vas aquæ : comedit ergo, et bibit, et rursum obdormivit. "
        },
        {
            "chapter": 19,
            "verse": 7,
            "name": "1 Kings 19:7",
            "text": "Reversusque est angelus Domini secundo, et tetigit eum, dixitque illi : Surge, comede : grandis enim tibi restat via. "
        },
        {
            "chapter": 19,
            "verse": 8,
            "name": "1 Kings 19:8",
            "text": "Qui cum surrexisset, comedit et bibit, et ambulavit in fortitudine cibi illius quadraginta diebus et quadraginta noctibus usque ad montem Dei Horeb.  "
        },
        {
            "chapter": 19,
            "verse": 9,
            "name": "1 Kings 19:9",
            "text": " Cumque venisset illuc, mansit in spelunca : et ecce sermo Domini ad eum, dixitque illi : Quid hic agis, Elia ? "
        },
        {
            "chapter": 19,
            "verse": 10,
            "name": "1 Kings 19:10",
            "text": "At ille respondit : Zelo zelatus sum pro Domino Deo exercituum, quia dereliquerunt pactum tuum filii Israël : altaria tua destruxerunt, prophetas tuos occiderunt gladio, derelictus sum ego solus, et quærunt animam meam ut auferant eam. "
        },
        {
            "chapter": 19,
            "verse": 11,
            "name": "1 Kings 19:11",
            "text": "Et ait ei : Egredere, et sta in monte coram Domino : et ecce Dominus transit. Et spiritus grandis et fortis subvertens montes, et conterens petras, ante Dominum : non in spiritu Dominus. Et post spiritum commotio : non in commotione Dominus. "
        },
        {
            "chapter": 19,
            "verse": 12,
            "name": "1 Kings 19:12",
            "text": "Et post commotionem ignis : non in igne Dominus. Et post ignem sibilus auræ tenuis. "
        },
        {
            "chapter": 19,
            "verse": 13,
            "name": "1 Kings 19:13",
            "text": "Quod cum audisset Elias, operuit vultum suum pallio, et egressus stetit in ostio speluncæ. Et ecce vox ad eum dicens : Quid hic agis, Elia ? Et ille respondit : "
        },
        {
            "chapter": 19,
            "verse": 14,
            "name": "1 Kings 19:14",
            "text": "Zelo zelatus sum pro Domino Deo exercituum, quia dereliquerunt pactum tuum filii Israël : altaria tua destruxerunt, prophetas tuos occiderunt gladio, derelictus sum ego solus, et quærunt animam meam ut auferant eam. "
        },
        {
            "chapter": 19,
            "verse": 15,
            "name": "1 Kings 19:15",
            "text": "Et ait Dominus ad eum : Vade, et revertere in viam tuam per desertum in Damascum : cumque perveneris illuc, unges Hazaël regem super Syriam, "
        },
        {
            "chapter": 19,
            "verse": 16,
            "name": "1 Kings 19:16",
            "text": "et Jehu filium Namsi unges regem super Israël : Eliseum autem filium Saphat, qui est de Abelmehula, unges prophetam pro te. "
        },
        {
            "chapter": 19,
            "verse": 17,
            "name": "1 Kings 19:17",
            "text": "Et erit : quicumque fugerit gladium Hazaël, occidet eum Jehu : et quicumque fugerit gladium Jehu, interficiet eum Eliseus. "
        },
        {
            "chapter": 19,
            "verse": 18,
            "name": "1 Kings 19:18",
            "text": "Et derelinquam mihi in Israël septem millia virorum, quorum genua non sunt incurvata ante Baal, et omne os quod non adoravit eum osculans manus.  "
        },
        {
            "chapter": 19,
            "verse": 19,
            "name": "1 Kings 19:19",
            "text": " Profectus ergo inde Elias, reperit Eliseum filium Saphat, arantem in duodecim jugis boum. Et ipse in duodecim jugis boum arantibus unus erat : cumque venisset Elias ad eum, misit pallium suum super illum. "
        },
        {
            "chapter": 19,
            "verse": 20,
            "name": "1 Kings 19:20",
            "text": "Qui statim relictis bobus cucurrit post Eliam, et ait : Osculer, oro, patrem meum, et matrem meam, et sic sequar te. Dixitque ei : Vade, et revertere : quod enim meum erat, feci tibi. "
        },
        {
            "chapter": 19,
            "verse": 21,
            "name": "1 Kings 19:21",
            "text": "Reversus autem ab eo, tulit par boum, et mactavit illud, et in aratro boum coxit carnes, et dedit populo, et comederunt : consurgensque abiit, et secutus est Eliam, et ministrabat ei.   "
        }
    ]
}