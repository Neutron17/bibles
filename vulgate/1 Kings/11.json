{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 11,
    "book_name": "1 Kings",
    "chapter": 11,
    "name": "1 Kings 11",
    "verses": [
        {
            "chapter": 11,
            "verse": 1,
            "name": "1 Kings 11:1",
            "text": "Rex autem Salomon adamavit mulieres alienigenas multas, filiam quoque Pharaonis, et Moabitidas, et Ammonitidas, Idumæas, et Sidonias, et Hethæas : "
        },
        {
            "chapter": 11,
            "verse": 2,
            "name": "1 Kings 11:2",
            "text": "de gentibus super quibus dixit Dominus filiis Israël : Non ingrediemini ad eas, neque de illis ingredientur ad vestras : certissime enim avertent corda vestra ut sequamini deos earum. His itaque copulatus est Salomon ardentissimo amore. "
        },
        {
            "chapter": 11,
            "verse": 3,
            "name": "1 Kings 11:3",
            "text": "Fueruntque ei uxores quasi reginæ septingentæ, et concubinæ trecentæ : et averterunt mulieres cor ejus. "
        },
        {
            "chapter": 11,
            "verse": 4,
            "name": "1 Kings 11:4",
            "text": "Cumque jam esset senex, depravatum est cor ejus per mulieres, ut sequeretur deos alienos : nec erat cor ejus perfectum cum Domino Deo suo, sicut cor David patris ejus. "
        },
        {
            "chapter": 11,
            "verse": 5,
            "name": "1 Kings 11:5",
            "text": "Sed colebat Salomon Astarthen deam Sidoniorum, et Moloch idolum Ammonitarum. "
        },
        {
            "chapter": 11,
            "verse": 6,
            "name": "1 Kings 11:6",
            "text": "Fecitque Salomon quod non placuerat coram Domino, et non adimplevit ut sequeretur Dominum sicut David pater ejus. "
        },
        {
            "chapter": 11,
            "verse": 7,
            "name": "1 Kings 11:7",
            "text": "Tunc ædificavit Salomon fanum Chamos idolo Moab in monte qui est contra Jerusalem, et Moloch idolo filiorum Ammon. "
        },
        {
            "chapter": 11,
            "verse": 8,
            "name": "1 Kings 11:8",
            "text": "Atque in hunc modum fecit universis uxoribus suis alienigenis, quæ adolebant thura, et immolabant diis suis. "
        },
        {
            "chapter": 11,
            "verse": 9,
            "name": "1 Kings 11:9",
            "text": "Igitur iratus est Dominus Salomoni, quod aversa esset mens ejus a Domino Deo Israël, qui apparuerat ei secundo, "
        },
        {
            "chapter": 11,
            "verse": 10,
            "name": "1 Kings 11:10",
            "text": "et præceperat de verbo hoc ne sequeretur deos alienos : et non custodivit quæ mandavit ei Dominus. "
        },
        {
            "chapter": 11,
            "verse": 11,
            "name": "1 Kings 11:11",
            "text": "Dixit itaque Dominus Salomoni : Quia habuisti hoc apud te, et non custodisti pactum meum, et præcepta mea quæ mandavi tibi, disrumpens scindam regnum tuum, et dabo illud servo tuo. "
        },
        {
            "chapter": 11,
            "verse": 12,
            "name": "1 Kings 11:12",
            "text": "Verumtamen in diebus tuis non faciam propter David patrem tuum : de manu filii tui scindam illud, "
        },
        {
            "chapter": 11,
            "verse": 13,
            "name": "1 Kings 11:13",
            "text": "nec totum regnum auferam, sed tribum unam dabo filio tuo propter David servum meum, et Jerusalem, quam elegi.  "
        },
        {
            "chapter": 11,
            "verse": 14,
            "name": "1 Kings 11:14",
            "text": " Suscitavit autem Dominus adversarium Salomoni Adad Idumæum de semine regio, qui erat in Edom. "
        },
        {
            "chapter": 11,
            "verse": 15,
            "name": "1 Kings 11:15",
            "text": "Cum enim esset David in Idumæa, et ascendisset Joab princeps militiæ ad sepeliendum eos qui fuerant interfecti, et occidisset omnem masculinum in Idumæa "
        },
        {
            "chapter": 11,
            "verse": 16,
            "name": "1 Kings 11:16",
            "text": "(sex enim mensibus ibi moratus est Joab, et omnis Israël, donec interimeret omne masculinum in Idumæa), "
        },
        {
            "chapter": 11,
            "verse": 17,
            "name": "1 Kings 11:17",
            "text": "fugit Adad ipse, et viri Idumæi de servis patris ejus cum eo, ut ingrederetur Ægyptum : erat autem Adad puer parvulus. "
        },
        {
            "chapter": 11,
            "verse": 18,
            "name": "1 Kings 11:18",
            "text": "Cumque surrexissent de Madian, venerunt in Pharan, tuleruntque secum viros de Pharan, et introierunt Ægyptum ad Pharaonem regem Ægypti : qui dedit ei domum, et cibos constituit, et terram delegavit. "
        },
        {
            "chapter": 11,
            "verse": 19,
            "name": "1 Kings 11:19",
            "text": "Et invenit Adad gratiam coram Pharaone valde, in tantum ut daret ei uxorem sororem uxoris suæ germanam Taphnes reginæ. "
        },
        {
            "chapter": 11,
            "verse": 20,
            "name": "1 Kings 11:20",
            "text": "Genuitque ei soror Taphnes Genubath filium, et nutrivit eum Taphnes in domo Pharaonis : eratque Genubath habitans apud Pharaonem cum filiis ejus. "
        },
        {
            "chapter": 11,
            "verse": 21,
            "name": "1 Kings 11:21",
            "text": "Cumque audisset Adad in Ægypto dormisse David cum patribus suis, et mortuum esse Joab principem militiæ, dixit Pharaoni : Dimitte me, ut vadam in terram meam. "
        },
        {
            "chapter": 11,
            "verse": 22,
            "name": "1 Kings 11:22",
            "text": "Dixitque ei Pharao : Qua enim re apud me indiges, ut quæras ire ad terram tuam ? At ille respondit : Nulla : sed obsecro te ut dimittas me.  "
        },
        {
            "chapter": 11,
            "verse": 23,
            "name": "1 Kings 11:23",
            "text": " Suscitavit quoque ei Deus adversarium Razon filium Eliada, qui fugerat Adarezer regem Soba dominum suum : "
        },
        {
            "chapter": 11,
            "verse": 24,
            "name": "1 Kings 11:24",
            "text": "et congregavit contra eum viros, et factus est princeps latronum cum interficeret eos David : abieruntque Damascum, et habitaverunt ibi, et constituerunt eum regem in Damasco : "
        },
        {
            "chapter": 11,
            "verse": 25,
            "name": "1 Kings 11:25",
            "text": "eratque adversarius Israëli cunctis diebus Salomonis : et hoc est malum Adad, et odium contra Israël : regnavitque in Syria. "
        },
        {
            "chapter": 11,
            "verse": 26,
            "name": "1 Kings 11:26",
            "text": "Jeroboam quoque filius Nabat, Ephrathæus, de Sareda, servus Salomonis, cujus mater erat nomine Sarva, mulier vidua, levavit manum contra regem. "
        },
        {
            "chapter": 11,
            "verse": 27,
            "name": "1 Kings 11:27",
            "text": "Et hæc est causa rebellionis adversus eum, quia Salomon ædificavit Mello, et coæquavit voraginem civitatis David patris sui. "
        },
        {
            "chapter": 11,
            "verse": 28,
            "name": "1 Kings 11:28",
            "text": "Erat autem Jeroboam vir fortis et potens : vidensque Salomon adolescentem bonæ indolis et industrium, constituerat eum præfectum super tributa universæ domus Joseph.  "
        },
        {
            "chapter": 11,
            "verse": 29,
            "name": "1 Kings 11:29",
            "text": " Factum est igitur in tempore illo, ut Jeroboam egrederetur de Jerusalem, et inveniret eum Ahias Silonites propheta in via, opertus pallio novo : erant autem duo tantum in agro. "
        },
        {
            "chapter": 11,
            "verse": 30,
            "name": "1 Kings 11:30",
            "text": "Apprehendensque Ahias pallium suum novum quo coopertus erat, scidit in duodecim partes. "
        },
        {
            "chapter": 11,
            "verse": 31,
            "name": "1 Kings 11:31",
            "text": "Et ait ad Jeroboam : Tolle tibi decem scissuras : hæc enim dicit Dominus Deus Israël : Ecce ego scindam regnum de manu Salomonis, et dabo tibi decem tribus. "
        },
        {
            "chapter": 11,
            "verse": 32,
            "name": "1 Kings 11:32",
            "text": "Porro una tribus remanebit ei propter servum meum David, et Jerusalem civitatem, quam elegi ex omnibus tribubus Israël : "
        },
        {
            "chapter": 11,
            "verse": 33,
            "name": "1 Kings 11:33",
            "text": "eo quod dereliquerit me, et adoraverit Astarthen deam Sidoniorum, et Chamos deum Moab, et Moloch deum filiorum Ammon : et non ambulaverit in viis meis, ut faceret justitiam coram me, et præcepta mea et judicia, sicut David pater ejus. "
        },
        {
            "chapter": 11,
            "verse": 34,
            "name": "1 Kings 11:34",
            "text": "Nec auferam omne regnum de manu ejus, sed ducem ponam eum cunctis diebus vitæ suæ, propter David servum meum quem elegi, qui custodivit mandata mea et præcepta mea. "
        },
        {
            "chapter": 11,
            "verse": 35,
            "name": "1 Kings 11:35",
            "text": "Auferam autem regnum de manu filii ejus, et dabo tibi decem tribus : "
        },
        {
            "chapter": 11,
            "verse": 36,
            "name": "1 Kings 11:36",
            "text": "filio autem ejus dabo tribum unam, ut remaneat lucerna David servo meo cunctis diebus coram me in Jerusalem civitate, quam elegi ut esset nomen meum ibi. "
        },
        {
            "chapter": 11,
            "verse": 37,
            "name": "1 Kings 11:37",
            "text": "Te autem assumam, et regnabis super omnia quæ desiderat anima tua, erisque rex super Israël. "
        },
        {
            "chapter": 11,
            "verse": 38,
            "name": "1 Kings 11:38",
            "text": "Si igitur audieris omnia quæ præcepero tibi, et ambulaveris in viis meis, et feceris quod rectum est coram me, custodiens mandata mea et præcepta mea, sicut fecit David servus meus : ero tecum, et ædificabo tibi domum fidelem, quomodo ædificavi David domum : et tradam tibi Israël : "
        },
        {
            "chapter": 11,
            "verse": 39,
            "name": "1 Kings 11:39",
            "text": "et affligam semen David super hoc, verumtamen non cunctis diebus. "
        },
        {
            "chapter": 11,
            "verse": 40,
            "name": "1 Kings 11:40",
            "text": "Voluit ergo Salomon interficere Jeroboam : qui surrexit, et aufugit in Ægyptum ad Sesac regem Ægypti, et fuit in Ægypto usque ad mortem Salomonis.  "
        },
        {
            "chapter": 11,
            "verse": 41,
            "name": "1 Kings 11:41",
            "text": " Reliquum autem verborum Salomonis, et omnia quæ fecit, et sapientia ejus, ecce universa scripta sunt in libro verborum dierum Salomonis. "
        },
        {
            "chapter": 11,
            "verse": 42,
            "name": "1 Kings 11:42",
            "text": "Dies autem quos regnavit Salomon in Jerusalem super omnem Israël, quadraginta anni sunt. "
        },
        {
            "chapter": 11,
            "verse": 43,
            "name": "1 Kings 11:43",
            "text": "Dormivitque Salomon cum patribus suis, et sepultus est in civitate David patris sui : regnavitque Roboam filius ejus pro eo.   "
        }
    ]
}