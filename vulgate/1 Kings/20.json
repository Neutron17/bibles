{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 11,
    "book_name": "1 Kings",
    "chapter": 20,
    "name": "1 Kings 20",
    "verses": [
        {
            "chapter": 20,
            "verse": 1,
            "name": "1 Kings 20:1",
            "text": "Porro Benadad rex Syriæ congregavit omnem exercitum suum, et triginta duos reges secum, et equos, et currus : et ascendens pugnabat contra Samariam, et obsidebat eam. "
        },
        {
            "chapter": 20,
            "verse": 2,
            "name": "1 Kings 20:2",
            "text": "Mittensque nuntios ad Achab regem Israël in civitatem, "
        },
        {
            "chapter": 20,
            "verse": 3,
            "name": "1 Kings 20:3",
            "text": "ait : Hæc dicit Benadad : Argentum tuum, et aurum tuum meum est : et uxores tuæ, et filii tui optimi, mei sunt. "
        },
        {
            "chapter": 20,
            "verse": 4,
            "name": "1 Kings 20:4",
            "text": "Responditque rex Israël : Juxta verbum tuum, domine mi rex, tuus sum ego, et omnia mea. "
        },
        {
            "chapter": 20,
            "verse": 5,
            "name": "1 Kings 20:5",
            "text": "Revertentesque nuntii, dixerunt : Hæc dicit Benadad, qui misit nos ad te : Argentum tuum, et aurum tuum, et uxores tuas, et filios tuos, dabis mihi. "
        },
        {
            "chapter": 20,
            "verse": 6,
            "name": "1 Kings 20:6",
            "text": "Cras igitur hac eadem hora mittam servos meos ad te, et scrutabuntur domum tuam, et domum servorum tuorum : et omne quod eis placuerit, ponent in manibus suis, et auferent. "
        },
        {
            "chapter": 20,
            "verse": 7,
            "name": "1 Kings 20:7",
            "text": "Vocavit autem rex Israël omnes seniores terræ, et ait : Animadvertite, et videte quoniam insidietur nobis : misit enim ad me pro uxoribus meis, et filiis, et pro argento et auro : et non abnui. "
        },
        {
            "chapter": 20,
            "verse": 8,
            "name": "1 Kings 20:8",
            "text": "Dixeruntque omnes majores natu, et universus populus, ad eum : Non audias, neque acquiescas illi. "
        },
        {
            "chapter": 20,
            "verse": 9,
            "name": "1 Kings 20:9",
            "text": "Respondit itaque nuntiis Benadad : Dicite domino meo regi : Omnia propter quæ misisti ad me servum tuum in initio, faciam : hanc autem rem facere non possum. "
        },
        {
            "chapter": 20,
            "verse": 10,
            "name": "1 Kings 20:10",
            "text": "Reversique nuntii retulerunt ei. Qui remisit, et ait : Hæc faciant mihi dii, et hæc addant, si suffecerit pulvis Samariæ pugillis omnis populi qui sequitur me. "
        },
        {
            "chapter": 20,
            "verse": 11,
            "name": "1 Kings 20:11",
            "text": "Et respondens rex Israël, ait : Dicite ei : Ne glorietur, accinctus æque ut discinctus. "
        },
        {
            "chapter": 20,
            "verse": 12,
            "name": "1 Kings 20:12",
            "text": "Factum est autem cum audisset Benadad verbum istud, bibebat ipse et reges in umbraculis : et ait servis suis : Circumdate civitatem. Et circumdederunt eam.  "
        },
        {
            "chapter": 20,
            "verse": 13,
            "name": "1 Kings 20:13",
            "text": " Et ecce propheta unus accedens ad Achab regem Israël, ait ei : Hæc dicit Dominus : Certe vidisti omnem multitudinem hanc nimiam ? ecce ego tradam eam in manu tua hodie, ut scias quia ego sum Dominus. "
        },
        {
            "chapter": 20,
            "verse": 14,
            "name": "1 Kings 20:14",
            "text": "Et ait Achab : Per quem ? Dixitque ei : Hæc dicit Dominus : Per pedissequos principum provinciarum. Et ait : Quis incipiet præliari ? Et ille dixit : Tu. "
        },
        {
            "chapter": 20,
            "verse": 15,
            "name": "1 Kings 20:15",
            "text": "Recensuit ergo pueros principum provinciarum, et reperit numerum ducentorum triginta duorum : et recensuit post eos populum, omnes filios Israël, septem millia. "
        },
        {
            "chapter": 20,
            "verse": 16,
            "name": "1 Kings 20:16",
            "text": "Et egressi sunt meridie. Benadad autem bibebat temulentus in umbraculo suo, et reges triginta duo cum eo, qui ad auxilium ejus venerant. "
        },
        {
            "chapter": 20,
            "verse": 17,
            "name": "1 Kings 20:17",
            "text": "Egressi sunt autem pueri principum provinciarum in prima fronte. Misit itaque Benadad : qui nuntiaverunt ei, dicentes : Viri egressi sunt de Samaria. "
        },
        {
            "chapter": 20,
            "verse": 18,
            "name": "1 Kings 20:18",
            "text": "Et ille ait : Sive pro pace veniunt, apprehendite eos vivos : sive ut prælientur, vivos eos capite. "
        },
        {
            "chapter": 20,
            "verse": 19,
            "name": "1 Kings 20:19",
            "text": "Egressi sunt ergo pueri principum provinciarum, ac reliquus exercitus sequebatur : "
        },
        {
            "chapter": 20,
            "verse": 20,
            "name": "1 Kings 20:20",
            "text": "et percussit unusquisque virum qui contra se veniebat : fugeruntque Syri, et persecutus est eos Israël. Fugit quoque Benadad rex Syriæ in equo cum equitibus suis. "
        },
        {
            "chapter": 20,
            "verse": 21,
            "name": "1 Kings 20:21",
            "text": "Necnon egressus rex Israël percussit equos et currus, et percussit Syriam plaga magna. "
        },
        {
            "chapter": 20,
            "verse": 22,
            "name": "1 Kings 20:22",
            "text": "Accedens autem propheta ad regem Israël, dixit ei : Vade, et confortare, et scito, et vide quid facias : sequenti enim anno rex Syriæ ascendet contra te.  "
        },
        {
            "chapter": 20,
            "verse": 23,
            "name": "1 Kings 20:23",
            "text": " Servi vero regis Syriæ dixerunt ei : Dii montium sunt dii eorum, ideo superaverunt nos : sed melius est ut pugnemus contra eos in campestribus, et obtinebimus eos. "
        },
        {
            "chapter": 20,
            "verse": 24,
            "name": "1 Kings 20:24",
            "text": "Tu ergo verbum hoc fac : amove reges singulos ab exercitu tuo, et pone principes pro eis : "
        },
        {
            "chapter": 20,
            "verse": 25,
            "name": "1 Kings 20:25",
            "text": "et instaura numerum militum qui ceciderunt de tuis, et equos secundum equos pristinos, et currus secundum currus quos ante habuisti : et pugnabimus contra eos in campestribus, et videbis quod obtinebimus eos. Credidit consilio eorum, et fecit ita. "
        },
        {
            "chapter": 20,
            "verse": 26,
            "name": "1 Kings 20:26",
            "text": "Igitur postquam annus transierat, recensuit Benadad Syros, et ascendit in Aphec ut pugnaret contra Israël. "
        },
        {
            "chapter": 20,
            "verse": 27,
            "name": "1 Kings 20:27",
            "text": "Porro filii Israël recensiti sunt, et acceptis cibariis profecti ex adverso, castraque metati sunt contra eos, quasi duo parvi greges caprarum : Syri autem repleverunt terram. "
        },
        {
            "chapter": 20,
            "verse": 28,
            "name": "1 Kings 20:28",
            "text": "(Et accedens unus vir Dei, dixit ad regem Israël : Hæc dicit Dominus : Quia dixerunt Syri : Deus montium est Dominus, et non est Deus vallium : dabo omnem multitudinem hanc grandem in manu tua, et scietis quia ego sum Dominus.) "
        },
        {
            "chapter": 20,
            "verse": 29,
            "name": "1 Kings 20:29",
            "text": "Dirigebantque septem diebus ex adverso hi atque illi acies, septima autem die commissum est bellum : percusseruntque filii Israël de Syris centum millia peditum in die una. "
        },
        {
            "chapter": 20,
            "verse": 30,
            "name": "1 Kings 20:30",
            "text": "Fugerunt autem qui remanserant in Aphec, in civitatem : et cecidit murus super viginti septem millia hominum qui remanserant. Porro Benadad fugiens ingressus est civitatem, in cubiculum quod erat intra cubiculum. "
        },
        {
            "chapter": 20,
            "verse": 31,
            "name": "1 Kings 20:31",
            "text": "Dixeruntque ei servi sui : Ecce, audivimus quod reges domus Israël clementes sint : ponamus itaque saccos in lumbis nostris, et funiculos in capitibus nostris, et egrediamur ad regem Israël : forsitan salvabit animas nostras. "
        },
        {
            "chapter": 20,
            "verse": 32,
            "name": "1 Kings 20:32",
            "text": "Accinxerunt saccis lumbos suos, et posuerunt funiculos in capitibus suis, veneruntque ad regem Israël, et dixerunt ei : Servus tuus Benadad dicit : Vivat, oro te, anima mea. Et ille ait : Si adhuc vivit, frater meus est. "
        },
        {
            "chapter": 20,
            "verse": 33,
            "name": "1 Kings 20:33",
            "text": "Quod acceperunt viri pro omine : et festinantes rapuerunt verbum ex ore ejus, atque dixerunt : Frater tuus Benadad. Et dixit eis : Ite, et adducite eum ad me. Egressus est ergo ad eum Benadad, et levavit eum in currum suum. "
        },
        {
            "chapter": 20,
            "verse": 34,
            "name": "1 Kings 20:34",
            "text": "Qui dixit ei : Civitates quas tulit pater meus a patre tuo, reddam : et plateas fac tibi in Damasco, sicut fecit pater meus in Samaria, et ego fœderatus recedam a te. Pepigit ergo fœdus, et dimisit eum.  "
        },
        {
            "chapter": 20,
            "verse": 35,
            "name": "1 Kings 20:35",
            "text": " Tunc vir quidam de filiis prophetarum dixit ad socium suum in sermone Domini : Percute me. At ille noluit percutere. "
        },
        {
            "chapter": 20,
            "verse": 36,
            "name": "1 Kings 20:36",
            "text": "Cui ait : Quia noluisti audire vocem Domini, ecce recedes a me, et percutiet te leo. Cumque paululum recessisset ab eo, invenit eum leo, atque percussit. "
        },
        {
            "chapter": 20,
            "verse": 37,
            "name": "1 Kings 20:37",
            "text": "Sed et alterum inveniens virum, dixit ad eum : Percute me. Qui percussit eum, et vulneravit. "
        },
        {
            "chapter": 20,
            "verse": 38,
            "name": "1 Kings 20:38",
            "text": "Abiit ergo propheta, et occurrit regi in via, et mutavit aspersione pulveris os et oculos suos. "
        },
        {
            "chapter": 20,
            "verse": 39,
            "name": "1 Kings 20:39",
            "text": "Cumque rex transisset, clamavit ad regem, et ait : Servus tuus egressus est ad præliandum cominus : cumque fugisset vir unus, adduxit eum quidam ad me, et ait : Custodi virum istum : qui si lapsus fuerit, erit anima tua pro anima ejus, aut talentum argenti appendes. "
        },
        {
            "chapter": 20,
            "verse": 40,
            "name": "1 Kings 20:40",
            "text": "Dum autem ego turbatus huc illucque me verterem, subito non comparuit. Et ait rex Israël ad eum : Hoc est judicium tuum, quod ipse decrevisti. "
        },
        {
            "chapter": 20,
            "verse": 41,
            "name": "1 Kings 20:41",
            "text": "At ille statim abstersit pulverem de facie sua, et cognovit eum rex Israël, quod esset de prophetis. "
        },
        {
            "chapter": 20,
            "verse": 42,
            "name": "1 Kings 20:42",
            "text": "Qui ait ad eum : Hæc dicit Dominus : Quia dimisisti virum dignum morte de manu tua, erit anima tua pro anima ejus, et populus tuus pro populo ejus. "
        },
        {
            "chapter": 20,
            "verse": 43,
            "name": "1 Kings 20:43",
            "text": "Reversus est igitur rex Israël in domum suam, audire contemnens, et furibundus venit in Samariam.   "
        }
    ]
}