{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 11,
    "book_name": "1 Kings",
    "chapter": 16,
    "name": "1 Kings 16",
    "verses": [
        {
            "chapter": 16,
            "verse": 1,
            "name": "1 Kings 16:1",
            "text": "Factus est autem sermo Domini ad Jehu filium Hanani contra Baasa, dicens : "
        },
        {
            "chapter": 16,
            "verse": 2,
            "name": "1 Kings 16:2",
            "text": "Pro eo quod exaltavi te de pulvere, et posui te ducem super populum meum Israël, tu autem ambulasti in via Jeroboam, et peccare fecisti populum meum Israël, ut me irritares in peccatis eorum : "
        },
        {
            "chapter": 16,
            "verse": 3,
            "name": "1 Kings 16:3",
            "text": "ecce ego demetam posteriora Baasa, et posteriora domus ejus, et faciam domum tuam sicut domum Jeroboam filii Nabat. "
        },
        {
            "chapter": 16,
            "verse": 4,
            "name": "1 Kings 16:4",
            "text": "Qui mortuus fuerit de Baasa in civitate, comedent eum canes : et qui mortuus fuerit ex eo in regione, comedent eum volucres cæli. "
        },
        {
            "chapter": 16,
            "verse": 5,
            "name": "1 Kings 16:5",
            "text": "Reliqua autem sermonum Baasa, et quæcumque fecit, et prælia ejus, nonne hæc scripta sunt in libro verborum dierum regum Israël ? "
        },
        {
            "chapter": 16,
            "verse": 6,
            "name": "1 Kings 16:6",
            "text": "Dormivit ergo Baasa cum patribus suis, sepultusque est in Thersa : et regnavit Ela filius ejus pro eo. "
        },
        {
            "chapter": 16,
            "verse": 7,
            "name": "1 Kings 16:7",
            "text": "Cum autem in manu Jehu filii Hanani prophetæ verbum Domini factum esset contra Baasa, et contra domum ejus, et contra omne malum quod fecerat coram Domino, ad irritandum eum in operibus manuum suarum, ut fieret sicut domus Jeroboam : ob hanc causam occidit eum, hoc est, Jehu filium Hanani prophetam.  "
        },
        {
            "chapter": 16,
            "verse": 8,
            "name": "1 Kings 16:8",
            "text": " Anno vigesimo sexto Asa regis Juda, regnavit Ela filius Baasa super Israël in Thersa, duobus annis. "
        },
        {
            "chapter": 16,
            "verse": 9,
            "name": "1 Kings 16:9",
            "text": "Et rebellavit contra eum servus suus Zambri, dux mediæ partis equitum : erat autem Ela in Thersa bibens, et temulentus in domo Arsa præfecti Thersa. "
        },
        {
            "chapter": 16,
            "verse": 10,
            "name": "1 Kings 16:10",
            "text": "Irruens ergo Zambri, percussit et occidit eum, anno vigesimo septimo Asa regis Juda, et regnavit pro eo. "
        },
        {
            "chapter": 16,
            "verse": 11,
            "name": "1 Kings 16:11",
            "text": "Cumque regnasset, et sedisset super solium ejus, percussit omnem domum Baasa, et non dereliquit ex ea mingentem ad parietem : et propinquos et amicos ejus. "
        },
        {
            "chapter": 16,
            "verse": 12,
            "name": "1 Kings 16:12",
            "text": "Delevitque Zambri omnem domum Baasa, juxta verbum Domini quod locutus fuerat ad Baasa in manu Jehu prophetæ, "
        },
        {
            "chapter": 16,
            "verse": 13,
            "name": "1 Kings 16:13",
            "text": "propter universa peccata Baasa, et peccata Ela filii ejus, qui peccaverunt, et peccare fecerunt Israël, provocantes Dominum Deum Israël in vanitatibus suis. "
        },
        {
            "chapter": 16,
            "verse": 14,
            "name": "1 Kings 16:14",
            "text": "Reliqua autem sermonum Ela, et omnia quæ fecit, nonne hæc scripta sunt in libro verborum dierum regum Israël ?  "
        },
        {
            "chapter": 16,
            "verse": 15,
            "name": "1 Kings 16:15",
            "text": " Anno vigesimo septimo Asa regis Juda, regnavit Zambri septem diebus in Thersa : porro exercitus obsidebat Gebbethon urbem Philisthinorum. "
        },
        {
            "chapter": 16,
            "verse": 16,
            "name": "1 Kings 16:16",
            "text": "Cumque audisset rebellasse Zambri, et occidisse regem, fecit sibi regem omnis Israël Amri, qui erat princeps militiæ super Israël in die illa in castris. "
        },
        {
            "chapter": 16,
            "verse": 17,
            "name": "1 Kings 16:17",
            "text": "Ascendit ergo Amri, et omnis Israël cum eo, de Gebbethon, et obsidebant Thersa. "
        },
        {
            "chapter": 16,
            "verse": 18,
            "name": "1 Kings 16:18",
            "text": "Videns autem Zambri quod expugnanda esset civitas, ingressus est palatium, et succendit se cum domo regia : et mortuus est "
        },
        {
            "chapter": 16,
            "verse": 19,
            "name": "1 Kings 16:19",
            "text": "in peccatis suis quæ peccaverat, faciens malum coram Domino, et ambulans in via Jeroboam, et in peccato ejus, quo fecit peccare Israël. "
        },
        {
            "chapter": 16,
            "verse": 20,
            "name": "1 Kings 16:20",
            "text": "Reliqua autem sermonum Zambri, et insidiarum ejus, et tyrannidis, nonne hæc scripta sunt in libro verborum dierum regum Israël ? "
        },
        {
            "chapter": 16,
            "verse": 21,
            "name": "1 Kings 16:21",
            "text": "Tunc divisus est populus Israël in duas partes : media pars populi sequebatur Thebni filium Gineth, ut constitueret eum regem : et media pars Amri. "
        },
        {
            "chapter": 16,
            "verse": 22,
            "name": "1 Kings 16:22",
            "text": "Prævaluit autem populus qui erat cum Amri, populo qui sequebatur Thebni filium Gineth : mortuusque est Thebni, et regnavit Amri.  "
        },
        {
            "chapter": 16,
            "verse": 23,
            "name": "1 Kings 16:23",
            "text": " Anno trigesimo primo Asa regis Juda, regnavit Amri super Israël, duodecim annis : in Thersa regnavit sex annis. "
        },
        {
            "chapter": 16,
            "verse": 24,
            "name": "1 Kings 16:24",
            "text": "Emitque montem Samariæ a Somer duobus talentis argenti : et ædificavit eum, et vocavit nomen civitatis quam exstruxerat, nomine Semer domini montis, Samariam. "
        },
        {
            "chapter": 16,
            "verse": 25,
            "name": "1 Kings 16:25",
            "text": "Fecit autem Amri malum in conspectu Domini, et operatus est nequiter, super omnes qui fuerunt ante eum. "
        },
        {
            "chapter": 16,
            "verse": 26,
            "name": "1 Kings 16:26",
            "text": "Ambulavitque in omni via Jeroboam filii Nabat, et in peccatis ejus quibus peccare fecerat Israël, ut irritaret Dominum Deum Israël in vanitatibus suis. "
        },
        {
            "chapter": 16,
            "verse": 27,
            "name": "1 Kings 16:27",
            "text": "Reliqua autem sermonum Amri, et prælia ejus quæ gessit, nonne hæc scripta sunt in libro verborum dierum regum Israël ? "
        },
        {
            "chapter": 16,
            "verse": 28,
            "name": "1 Kings 16:28",
            "text": "Dormivitque Amri cum patribus suis, et sepultus est in Samaria : regnavitque Achab filius ejus pro eo.  "
        },
        {
            "chapter": 16,
            "verse": 29,
            "name": "1 Kings 16:29",
            "text": " Achab vero filius Amri regnavit super Israël anno trigesimo octavo Asa regis Juda. Et regnavit Achab filius Amri super Israël in Samaria viginti et duobus annis. "
        },
        {
            "chapter": 16,
            "verse": 30,
            "name": "1 Kings 16:30",
            "text": "Et fecit Achab filius Amri malum in conspectu Domini super omnes qui fuerunt ante eum. "
        },
        {
            "chapter": 16,
            "verse": 31,
            "name": "1 Kings 16:31",
            "text": "Nec suffecit ei ut ambularet in peccatis Jeroboam filii Nabat : insuper duxit uxorem Jezabel filiam Ethbaal regis Sidoniorum. Et abiit, et servivit Baal, et adoravit eum. "
        },
        {
            "chapter": 16,
            "verse": 32,
            "name": "1 Kings 16:32",
            "text": "Et posuit aram Baal in templo Baal, quod ædificaverat in Samaria, "
        },
        {
            "chapter": 16,
            "verse": 33,
            "name": "1 Kings 16:33",
            "text": "et plantavit lucum : et addidit Achab in opere suo, irritans Dominum Deum Israël super omnes reges Israël qui fuerunt ante eum. "
        },
        {
            "chapter": 16,
            "verse": 34,
            "name": "1 Kings 16:34",
            "text": "In diebus ejus ædificavit Hiel de Bethel Jericho : in Abiram primitivo suo fundavit eam, et in Segub novissimo suo posuit portas ejus, juxta verbum Domini quod locutus fuerat in manu Josue filii Nun.   "
        }
    ]
}