{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 11,
    "book_name": "1 Kings",
    "chapter": 2,
    "name": "1 Kings 2",
    "verses": [
        {
            "chapter": 2,
            "verse": 1,
            "name": "1 Kings 2:1",
            "text": "Appropinquaverunt autem dies David ut moreretur : præcepitque Salomoni filio suo, dicens : "
        },
        {
            "chapter": 2,
            "verse": 2,
            "name": "1 Kings 2:2",
            "text": "Ego ingredior viam universæ terræ : confortare, et esto vir. "
        },
        {
            "chapter": 2,
            "verse": 3,
            "name": "1 Kings 2:3",
            "text": "Et observa custodias Domini Dei tui, ut ambules in viis ejus : ut custodias cæremonias ejus, et præcepta ejus, et judicia, et testimonia, sicut scriptum est in lege Moysi : ut intelligas universa quæ facis, et quocumque te verteris : "
        },
        {
            "chapter": 2,
            "verse": 4,
            "name": "1 Kings 2:4",
            "text": "ut confirmet Dominus sermones suos quos locutus est de me, dicens : Si custodierint filii tui vias suas, et ambulaverint coram me in veritate, in omni corde suo et in omni anima sua, non auferetur tibi vir de solio Israël. "
        },
        {
            "chapter": 2,
            "verse": 5,
            "name": "1 Kings 2:5",
            "text": "Tu quoque nosti quæ fecerit mihi Joab filius Sarviæ, quæ fecerit duobus principibus exercitus Israël, Abner filio Ner, et Amasæ filio Jether : quos occidit, et effudit sanguinem belli in pace, et posuit cruorem prælii in balteo suo qui erat circa lumbos ejus, et in calceamento suo quod erat in pedibus ejus. "
        },
        {
            "chapter": 2,
            "verse": 6,
            "name": "1 Kings 2:6",
            "text": "Facies ergo juxta sapientiam tuam, et non deduces canitiem ejus pacifice ad inferos. "
        },
        {
            "chapter": 2,
            "verse": 7,
            "name": "1 Kings 2:7",
            "text": "Sed et filiis Berzellai Galaaditis reddes gratiam, eruntque comedentes in mensa tua : occurrerunt enim mihi quando fugiebam a facie Absalom fratris tui. "
        },
        {
            "chapter": 2,
            "verse": 8,
            "name": "1 Kings 2:8",
            "text": "Habes quoque apud te Semei filium Gera filii Jemini de Bahurim, qui maledixit mihi maledictione pessima quando ibam ad castra : sed quia descendit mihi in occursum cum transirem Jordanem, et juravi ei per Dominum, dicens : Non te interficiam gladio : "
        },
        {
            "chapter": 2,
            "verse": 9,
            "name": "1 Kings 2:9",
            "text": "tu noli pati eum esse innoxium. Vir autem sapiens es, ut scias quæ facies ei : deducesque canos ejus cum sanguine ad inferos. "
        },
        {
            "chapter": 2,
            "verse": 10,
            "name": "1 Kings 2:10",
            "text": "Dormivit igitur David cum patribus suis, et sepultus est in civitate David. "
        },
        {
            "chapter": 2,
            "verse": 11,
            "name": "1 Kings 2:11",
            "text": "Dies autem quibus regnavit David super Israël, quadraginta anni sunt : in Hebron regnavit septem annis ; in Jerusalem, triginta tribus.  "
        },
        {
            "chapter": 2,
            "verse": 12,
            "name": "1 Kings 2:12",
            "text": " Salomon autem sedit super thronum David patris sui, et firmatum est regnum ejus nimis. "
        },
        {
            "chapter": 2,
            "verse": 13,
            "name": "1 Kings 2:13",
            "text": "Et ingressus est Adonias filius Haggith ad Bethsabee matrem Salomonis. Quæ dixit ei : Pacificusne est ingressus tuus ? Qui respondit : Pacificus. "
        },
        {
            "chapter": 2,
            "verse": 14,
            "name": "1 Kings 2:14",
            "text": "Addiditque : Sermo mihi est ad te. Cui ait : Loquere. Et ille : "
        },
        {
            "chapter": 2,
            "verse": 15,
            "name": "1 Kings 2:15",
            "text": "Tu, inquit, nosti, quia meum erat regnum, et me præposuerat omnis Israël sibi in regem : sed translatum est regnum, et factum est fratris mei : a Domino enim constitutum est ei. "
        },
        {
            "chapter": 2,
            "verse": 16,
            "name": "1 Kings 2:16",
            "text": "Nunc ergo petitionem unam precor a te : ne confundas faciem meam. Quæ dixit ad eum : Loquere. "
        },
        {
            "chapter": 2,
            "verse": 17,
            "name": "1 Kings 2:17",
            "text": "Et ille ait : Precor ut dicas Salomoni regi (neque enim negare tibi quidquam potest) ut det mihi Abisag Sunamitidem uxorem. "
        },
        {
            "chapter": 2,
            "verse": 18,
            "name": "1 Kings 2:18",
            "text": "Et ait Bethsabee : Bene : ego loquar pro te regi. "
        },
        {
            "chapter": 2,
            "verse": 19,
            "name": "1 Kings 2:19",
            "text": "Venit ergo Bethsabee ad regem Salomonem ut loqueretur ei pro Adonia : et surrexit rex in occursum ejus, adoravitque eam, et sedit super thronum suum : positusque est thronus matri regis, quæ sedit ad dexteram ejus. "
        },
        {
            "chapter": 2,
            "verse": 20,
            "name": "1 Kings 2:20",
            "text": "Dixitque ei : Petitionem unam parvulam ego deprecor a te : ne confundas faciem meam. Et dixit ei rex : Pete, mater mea : neque enim fas est ut avertam faciem tuam. "
        },
        {
            "chapter": 2,
            "verse": 21,
            "name": "1 Kings 2:21",
            "text": "Quæ ait : Detur Abisag Sunamitis Adoniæ fratri tuo uxor. "
        },
        {
            "chapter": 2,
            "verse": 22,
            "name": "1 Kings 2:22",
            "text": "Responditque rex Salomon, et dixit matri suæ : Quare postulas Abisag Sunamitidem Adoniæ ? postula ei et regnum : ipse est enim frater meus major me, et habet Abiathar sacerdotem, et Joab filium Sarviæ. "
        },
        {
            "chapter": 2,
            "verse": 23,
            "name": "1 Kings 2:23",
            "text": "Juravit itaque rex Salomon per Dominum, dicens : Hæc faciat mihi Deus, et hæc addat, quia contra animam suam locutus est Adonias verbum hoc. "
        },
        {
            "chapter": 2,
            "verse": 24,
            "name": "1 Kings 2:24",
            "text": "Et nunc vivit Dominus, qui firmavit me, et collocavit me super solium David patris mei, et qui fecit mihi domum, sicut locutus est, quia hodie occidetur Adonias. "
        },
        {
            "chapter": 2,
            "verse": 25,
            "name": "1 Kings 2:25",
            "text": "Misitque rex Salomon per manum Banaiæ filii Jojadæ, qui interfecit eum, et mortuus est. "
        },
        {
            "chapter": 2,
            "verse": 26,
            "name": "1 Kings 2:26",
            "text": "Abiathar quoque sacerdoti dixit rex : Vade in Anathoth ad agrum tuum : equidem vir mortis es : sed hodie te non interficiam, quia portasti arcam Domini Dei coram David patre meo, et sustinuisti laborem in omnibus in quibus laboravit pater meus. "
        },
        {
            "chapter": 2,
            "verse": 27,
            "name": "1 Kings 2:27",
            "text": "Ejecit ergo Salomon Abiathar ut non esset sacerdos Domini, ut impleretur sermo Domini quem locutus est super domum Heli in Silo.  "
        },
        {
            "chapter": 2,
            "verse": 28,
            "name": "1 Kings 2:28",
            "text": " Venit autem nuntius ad Joab, quod Joab declinasset post Adoniam, et post Salomonem non declinasset : fugit ergo Joab in tabernaculum Domini, et apprehendit cornu altaris. "
        },
        {
            "chapter": 2,
            "verse": 29,
            "name": "1 Kings 2:29",
            "text": "Nuntiatumque est regi Salomoni quod fugisset Joab in tabernaculum Domini, et esset juxta altare : misitque Salomon Banaiam filium Jojadæ, dicens : Vade, interfice eum. "
        },
        {
            "chapter": 2,
            "verse": 30,
            "name": "1 Kings 2:30",
            "text": "Et venit Banaias ad tabernaculum Domini, et dixit ei : Hæc dicit rex : Egredere. Qui ait : Non egrediar, sed hic moriar. Renuntiavit Banaias regi sermonem, dicens : Hæc locutus est Joab, et hæc respondit mihi. "
        },
        {
            "chapter": 2,
            "verse": 31,
            "name": "1 Kings 2:31",
            "text": "Dixitque ei rex : Fac sicut locutus est, et interfice eum, et sepeli : et amovebis sanguinem innocentem qui effusus est a Joab, a me, et a domo patris mei. "
        },
        {
            "chapter": 2,
            "verse": 32,
            "name": "1 Kings 2:32",
            "text": "Et reddet Dominus sanguinem ejus super caput ejus, quia interfecit duos viros justos, melioresque se : et occidit eos gladio, patre meo David ignorante, Abner filium Ner principem militiæ Israël, et Amasam filium Jether principem exercitus Juda : "
        },
        {
            "chapter": 2,
            "verse": 33,
            "name": "1 Kings 2:33",
            "text": "et revertetur sanguis illorum in caput Joab, et in caput seminis ejus in sempiternum. David autem et semini ejus, et domui, et throno illius, sit pax usque in æternum a Domino. "
        },
        {
            "chapter": 2,
            "verse": 34,
            "name": "1 Kings 2:34",
            "text": "Ascendit itaque Banaias filius Jojadæ, et aggressus eum interfecit : sepultusque est in domo sua in deserto. "
        },
        {
            "chapter": 2,
            "verse": 35,
            "name": "1 Kings 2:35",
            "text": "Et constituit rex Banaiam filium Jojadæ pro eo super exercitum, et Sadoc sacerdotem posuit pro Abiathar.  "
        },
        {
            "chapter": 2,
            "verse": 36,
            "name": "1 Kings 2:36",
            "text": " Misit quoque rex, et vocavit Semei : dixitque ei : Ædifica tibi domum in Jerusalem, et habita ibi : et non egredieris inde huc atque illuc. "
        },
        {
            "chapter": 2,
            "verse": 37,
            "name": "1 Kings 2:37",
            "text": "Quacumque autem die egressus fueris, et transieris torrentem Cedron, scito te interficiendum : sanguis tuus erit super caput tuum. "
        },
        {
            "chapter": 2,
            "verse": 38,
            "name": "1 Kings 2:38",
            "text": "Dixitque Semei regi : Bonus sermo : sicut locutus est dominus meus rex, sic faciet servus tuus. Habitavit itaque Semei in Jerusalem diebus multis. "
        },
        {
            "chapter": 2,
            "verse": 39,
            "name": "1 Kings 2:39",
            "text": "Factum est autem post annos tres ut fugerent servi Semei ad Achis filium Maacha regem Geth : nuntiatumque est Semei quod servi ejus issent in Geth. "
        },
        {
            "chapter": 2,
            "verse": 40,
            "name": "1 Kings 2:40",
            "text": "Et surrexit Semei, et stravit asinum suum, ivitque ad Achis in Geth ad requirendum servos suos, et adduxit eos de Geth. "
        },
        {
            "chapter": 2,
            "verse": 41,
            "name": "1 Kings 2:41",
            "text": "Nuntiatum est autem Salomoni quod isset Semei in Geth de Jerusalem, et rediisset. "
        },
        {
            "chapter": 2,
            "verse": 42,
            "name": "1 Kings 2:42",
            "text": "Et mittens vocavit eum, dixitque illi : Nonne testificatus sum tibi per Dominum, et prædixi tibi : Quacumque die egressus ieris huc et illuc, scito te esse moriturum : et respondisti mihi : Bonus sermo, quem audivi ? "
        },
        {
            "chapter": 2,
            "verse": 43,
            "name": "1 Kings 2:43",
            "text": "quare ergo non custodisti jusjurandum Domini, et præceptum quod præceperam tibi ? "
        },
        {
            "chapter": 2,
            "verse": 44,
            "name": "1 Kings 2:44",
            "text": "Dixitque rex ad Semei : Tu nosti omne malum cujus tibi conscium est cor tuum, quod fecisti David patri meo : reddidit Dominus malitiam tuam in caput tuum : "
        },
        {
            "chapter": 2,
            "verse": 45,
            "name": "1 Kings 2:45",
            "text": "et rex Salomon benedictus, et thronus David erit stabilis coram Domino usque in sempiternum. "
        },
        {
            "chapter": 2,
            "verse": 46,
            "name": "1 Kings 2:46",
            "text": "Jussit itaque rex Banaiæ filio Jojadæ, qui egressus, percussit eum, et mortuus est.   "
        }
    ]
}