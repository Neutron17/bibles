{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 11,
    "book_name": "1 Kings",
    "chapter": 3,
    "name": "1 Kings 3",
    "verses": [
        {
            "chapter": 3,
            "verse": 1,
            "name": "1 Kings 3:1",
            "text": "Confirmatum est igitur regnum in manu Salomonis, et affinitate conjunctus est Pharaoni regi Ægypti : accepit namque filiam ejus, et adduxit in civitatem David, donec compleret ædificans domum suam, et domum Domini, et murum Jerusalem per circuitum. "
        },
        {
            "chapter": 3,
            "verse": 2,
            "name": "1 Kings 3:2",
            "text": "Attamen populus immolabat in excelsis : non enim ædificatum erat templum nomini Domini usque in diem illum. "
        },
        {
            "chapter": 3,
            "verse": 3,
            "name": "1 Kings 3:3",
            "text": "Dilexit autem Salomon Dominum, ambulans in præceptis David patris sui, excepto quod in excelsis immolabat, et accendebat thymiama. "
        },
        {
            "chapter": 3,
            "verse": 4,
            "name": "1 Kings 3:4",
            "text": "Abiit itaque in Gabaon, ut immolaret ibi : illud quippe erat excelsum maximum : mille hostias in holocaustum obtulit Salomon super altare illud in Gabaon. "
        },
        {
            "chapter": 3,
            "verse": 5,
            "name": "1 Kings 3:5",
            "text": "Apparuit autem Dominus Salomoni per somnium nocte, dicens : Postula quod vis ut dem tibi. "
        },
        {
            "chapter": 3,
            "verse": 6,
            "name": "1 Kings 3:6",
            "text": "Et ait Salomon : Tu fecisti cum servo tuo David patre meo misericordiam magnam, sicut ambulavit in conspectu tuo in veritate et justitia, et recto corde tecum : custodisti ei misericordiam tuam grandem, et dedisti ei filium sedentem super thronum ejus, sicut est hodie. "
        },
        {
            "chapter": 3,
            "verse": 7,
            "name": "1 Kings 3:7",
            "text": "Et nunc Domine Deus, tu regnare fecisti servum tuum pro David patre meo : ego autem sum puer parvulus, et ignorans egressum et introitum meum. "
        },
        {
            "chapter": 3,
            "verse": 8,
            "name": "1 Kings 3:8",
            "text": "Et servus tuus in medio est populi quem elegisti, populi infiniti, qui numerari et supputari non potest præ multitudine. "
        },
        {
            "chapter": 3,
            "verse": 9,
            "name": "1 Kings 3:9",
            "text": "Dabis ergo servo tuo cor docile, ut populum tuum judicare possit, et discernere inter bonum et malum. Quis enim poterit judicare populum istum, populum tuum hunc multum ?  "
        },
        {
            "chapter": 3,
            "verse": 10,
            "name": "1 Kings 3:10",
            "text": " Placuit ergo sermo coram Domino, quod Salomon postulasset hujuscemodi rem. "
        },
        {
            "chapter": 3,
            "verse": 11,
            "name": "1 Kings 3:11",
            "text": "Et dixit Dominus Salomoni : Quia postulasti verbum hoc, et non petisti tibi dies multos, nec divitias, aut animas inimicorum tuorum, sed postulasti tibi sapientiam ad discernendum judicium : "
        },
        {
            "chapter": 3,
            "verse": 12,
            "name": "1 Kings 3:12",
            "text": "ecce feci tibi secundum sermones tuos, et dedi tibi cor sapiens et intelligens, in tantum ut nullus ante te similis tui fuerit, nec post te surrecturus sit. "
        },
        {
            "chapter": 3,
            "verse": 13,
            "name": "1 Kings 3:13",
            "text": "Sed et hæc quæ non postulasti, dedi tibi : divitias scilicet, et gloriam, ut nemo fuerit similis tui in regibus cunctis retro diebus. "
        },
        {
            "chapter": 3,
            "verse": 14,
            "name": "1 Kings 3:14",
            "text": "Si autem ambulaveris in viis meis, et custodieris præcepta mea et mandata mea, sicut ambulavit pater tuus, longos faciam dies tuos. "
        },
        {
            "chapter": 3,
            "verse": 15,
            "name": "1 Kings 3:15",
            "text": "Igitur evigilavit Salomon, et intellexit quod esset somnium : cumque venisset Jerusalem, stetit coram arca fœderis Domini, et obtulit holocausta, et fecit victimas pacificas, et grande convivium universis famulis suis.  "
        },
        {
            "chapter": 3,
            "verse": 16,
            "name": "1 Kings 3:16",
            "text": " Tunc venerunt duæ mulieres meretrices ad regem, steteruntque coram eo : "
        },
        {
            "chapter": 3,
            "verse": 17,
            "name": "1 Kings 3:17",
            "text": "quarum una ait : Obsecro, mi domine : ego et mulier hæc habitabamus in domo una, et peperi apud eam in cubiculo. "
        },
        {
            "chapter": 3,
            "verse": 18,
            "name": "1 Kings 3:18",
            "text": "Tertia autem die postquam ego peperi, peperit et hæc : et eramus simul, nullusque alius nobiscum in domo, exceptis nobis duabus. "
        },
        {
            "chapter": 3,
            "verse": 19,
            "name": "1 Kings 3:19",
            "text": "Mortuus est autem filius mulieris hujus nocte : dormiens quippe oppressit eum. "
        },
        {
            "chapter": 3,
            "verse": 20,
            "name": "1 Kings 3:20",
            "text": "Et consurgens intempestæ noctis silentio, tulit filium meum de latere meo, ancillæ tuæ dormientis, et collocavit in sinu suo : suum autem filium, qui erat mortuus, posuit in sinu meo. "
        },
        {
            "chapter": 3,
            "verse": 21,
            "name": "1 Kings 3:21",
            "text": "Cumque surrexissem mane ut darem lac filio meo, apparuit mortuus : quem diligentius intuens clara luce, deprehendi non esse meum quem genueram. "
        },
        {
            "chapter": 3,
            "verse": 22,
            "name": "1 Kings 3:22",
            "text": "Responditque altera mulier : Non est ita ut dicis, sed filius tuus mortuus est, meus autem vivit. E contrario illa dicebat : Mentiris : filius quippe meus vivit, et filius tuus mortuus est. Atque in hunc modum contendebant coram rege. "
        },
        {
            "chapter": 3,
            "verse": 23,
            "name": "1 Kings 3:23",
            "text": "Tunc rex ait : Hæc dicit : Filius meus vivit, et filius tuus mortuus est : et ista respondit : Non, sed filius tuus mortuus est, meus autem vivit. "
        },
        {
            "chapter": 3,
            "verse": 24,
            "name": "1 Kings 3:24",
            "text": "Dixit ergo rex : Afferte mihi gladium. Cumque attulissent gladium coram rege, "
        },
        {
            "chapter": 3,
            "verse": 25,
            "name": "1 Kings 3:25",
            "text": "Dividite, inquit, infantem vivum in duas partes, et date dimidiam partem uni, et dimidiam partem alteri. "
        },
        {
            "chapter": 3,
            "verse": 26,
            "name": "1 Kings 3:26",
            "text": "Dixit autem mulier, cujus filius erat vivus, ad regem (commota sunt quippe viscera ejus super filio suo) : Obsecro, domine, date illi infantem vivum, et nolite interficere eum. E contrario illa dicebat : Nec mihi nec tibi sit, sed dividatur. "
        },
        {
            "chapter": 3,
            "verse": 27,
            "name": "1 Kings 3:27",
            "text": "Respondit rex, et ait : Date huic infantem vivum, et non occidatur : hæc est enim mater ejus. "
        },
        {
            "chapter": 3,
            "verse": 28,
            "name": "1 Kings 3:28",
            "text": "Audivit itaque omnis Israël judicium quod judicasset rex, et timuerunt regem, videntes sapientiam Dei esse in eo ad faciendum judicium.   "
        }
    ]
}