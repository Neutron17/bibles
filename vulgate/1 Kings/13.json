{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 11,
    "book_name": "1 Kings",
    "chapter": 13,
    "name": "1 Kings 13",
    "verses": [
        {
            "chapter": 13,
            "verse": 1,
            "name": "1 Kings 13:1",
            "text": "Et ecce vir Dei venit de Juda in sermone Domini in Bethel, Jeroboam stante super altare, et thus jaciente. "
        },
        {
            "chapter": 13,
            "verse": 2,
            "name": "1 Kings 13:2",
            "text": "Et exclamavit contra altare in sermone Domini, et ait : Altare, altare, hæc dicit Dominus : Ecce filius nascetur domui David, Josias nomine, et immolabit super te sacerdotes excelsorum, qui nunc in te thura succendunt : et ossa hominum super te incendet. "
        },
        {
            "chapter": 13,
            "verse": 3,
            "name": "1 Kings 13:3",
            "text": "Deditque in illa die signum, dicens : Hoc erit signum quod locutus est Dominus : ecce altare scindetur, et effundetur cinis qui in eo est. "
        },
        {
            "chapter": 13,
            "verse": 4,
            "name": "1 Kings 13:4",
            "text": "Cumque audisset rex sermonem hominis Dei quem inclamaverat contra altare in Bethel, extendit manum suam de altari, dicens : Apprehendite eum. Et exaruit manus ejus quam extenderat contra eum, nec valuit retrahere eam ad se. "
        },
        {
            "chapter": 13,
            "verse": 5,
            "name": "1 Kings 13:5",
            "text": "Altare quoque scissum est, et effusus est cinis de altari, juxta signum quod prædixerat vir Dei in sermone Domini. "
        },
        {
            "chapter": 13,
            "verse": 6,
            "name": "1 Kings 13:6",
            "text": "Et ait rex ad virum Dei : Deprecare faciem Domini Dei tui, et ora pro me, ut restituatur manus mea mihi. Oravitque vir Dei faciem Domini, et reversa est manus regis ad eum, et facta est sicut prius fuerat. "
        },
        {
            "chapter": 13,
            "verse": 7,
            "name": "1 Kings 13:7",
            "text": "Locutus est autem rex ad virum Dei : Veni mecum domum ut prandeas, et dabo tibi munera. "
        },
        {
            "chapter": 13,
            "verse": 8,
            "name": "1 Kings 13:8",
            "text": "Responditque vir Dei ad regem : Si dederis mihi mediam partem domus tuæ, non veniam tecum, nec comedam panem, neque bibam aquam in loco isto : "
        },
        {
            "chapter": 13,
            "verse": 9,
            "name": "1 Kings 13:9",
            "text": "sic enim mandatum est mihi in sermone Domini præcipientis : Non comedes panem, neque bibes aquam, nec reverteris per viam qua venisti. "
        },
        {
            "chapter": 13,
            "verse": 10,
            "name": "1 Kings 13:10",
            "text": "Abiit ergo per aliam viam, et non est reversus per iter quo venerat in Bethel.  "
        },
        {
            "chapter": 13,
            "verse": 11,
            "name": "1 Kings 13:11",
            "text": " Prophetes autem quidam senex habitabat in Bethel : ad quem venerunt filii sui, et narraverunt ei omnia opera quæ fecerat vir Dei illa die in Bethel : et verba quæ locutus fuerat ad regem, narraverunt patri suo. "
        },
        {
            "chapter": 13,
            "verse": 12,
            "name": "1 Kings 13:12",
            "text": "Et dixit eis pater eorum : Per quam viam abiit ? Ostenderunt ei filii sui viam per quam abierat vir Dei, qui venerat de Juda. "
        },
        {
            "chapter": 13,
            "verse": 13,
            "name": "1 Kings 13:13",
            "text": "Et ait filiis suis : Sternite mihi asinum. Qui cum stravissent, ascendit, "
        },
        {
            "chapter": 13,
            "verse": 14,
            "name": "1 Kings 13:14",
            "text": "et abiit post virum Dei, et invenit eum sedentem subtus terebinthum : et ait illi : Tune es vir Dei qui venisti de Juda ? Respondit ille : Ego sum. "
        },
        {
            "chapter": 13,
            "verse": 15,
            "name": "1 Kings 13:15",
            "text": "Dixitque ad eum : Veni mecum domum, ut comedas panem. "
        },
        {
            "chapter": 13,
            "verse": 16,
            "name": "1 Kings 13:16",
            "text": "Qui ait : Non possum reverti, neque venire tecum : nec comedam panem, neque bibam aquam in loco isto, "
        },
        {
            "chapter": 13,
            "verse": 17,
            "name": "1 Kings 13:17",
            "text": "quia locutus est Dominus ad me in sermone Domini, dicens : Non comedes panem, et non bibes aquam ibi, nec reverteris per viam qua ieris. "
        },
        {
            "chapter": 13,
            "verse": 18,
            "name": "1 Kings 13:18",
            "text": "Qui ait illi : Et ego propheta sum similis tui : et angelus locutus est mihi in sermone Domini, dicens : Reduc eum tecum in domum tuam, ut comedat panem, et bibat aquam. Fefellit eum, "
        },
        {
            "chapter": 13,
            "verse": 19,
            "name": "1 Kings 13:19",
            "text": "et reduxit secum : comedit ergo panem in domo ejus, et bibit aquam. "
        },
        {
            "chapter": 13,
            "verse": 20,
            "name": "1 Kings 13:20",
            "text": "Cumque sederent ad mensam, factus est sermo Domini ad prophetam qui reduxerat eum. "
        },
        {
            "chapter": 13,
            "verse": 21,
            "name": "1 Kings 13:21",
            "text": "Et exclamavit ad virum Dei qui venerat de Juda, dicens : Hæc dicit Dominus : Quia non obediens fuisti ori Domini, et non custodisti mandatum quod præcepit tibi Dominus Deus tuus, "
        },
        {
            "chapter": 13,
            "verse": 22,
            "name": "1 Kings 13:22",
            "text": "et reversus es, et comedisti panem, et bibisti aquam in loco in quo præcepit tibi ne comederes panem neque biberes aquam, non inferetur cadaver tuum in sepulchrum patrum tuorum.  "
        },
        {
            "chapter": 13,
            "verse": 23,
            "name": "1 Kings 13:23",
            "text": " Cumque comedisset et bibisset, stravit asinum suum prophetæ quem reduxerat. "
        },
        {
            "chapter": 13,
            "verse": 24,
            "name": "1 Kings 13:24",
            "text": "Qui cum abiisset, invenit eum leo in via, et occidit, et erat cadaver ejus projectum in itinere : asinus autem stabat juxta illum, et leo stabat juxta cadaver. "
        },
        {
            "chapter": 13,
            "verse": 25,
            "name": "1 Kings 13:25",
            "text": "Et ecce viri transeuntes viderunt cadaver projectum in via, et leonem stantem juxta cadaver. Et venerunt, et divulgaverunt in civitate in qua prophetes ille senex habitabat. "
        },
        {
            "chapter": 13,
            "verse": 26,
            "name": "1 Kings 13:26",
            "text": "Quod cum audisset propheta ille qui reduxerat eum de via, ait : Vir Dei est, qui inobediens fuit ori Domini, et tradidit eum Dominus leoni, et confregit eum, et occidit juxta verbum Domini quod locutus est ei. "
        },
        {
            "chapter": 13,
            "verse": 27,
            "name": "1 Kings 13:27",
            "text": "Dixitque ad filios suos : Sternite mihi asinum. Qui cum stravissent, "
        },
        {
            "chapter": 13,
            "verse": 28,
            "name": "1 Kings 13:28",
            "text": "et ille abiisset, invenit cadaver ejus projectum in via, et asinum et leonem stantes juxta cadaver : non comedit leo de cadavere, nec læsit asinum. "
        },
        {
            "chapter": 13,
            "verse": 29,
            "name": "1 Kings 13:29",
            "text": "Tulit ergo prophetes cadaver viri Dei, et posuit illud super asinum, et reversus intulit in civitatem prophetæ senis ut plangeret eum. "
        },
        {
            "chapter": 13,
            "verse": 30,
            "name": "1 Kings 13:30",
            "text": "Et posuit cadaver ejus in sepulchro suo, et planxerunt eum : Heu, heu mi frater ! "
        },
        {
            "chapter": 13,
            "verse": 31,
            "name": "1 Kings 13:31",
            "text": "Cumque planxissent eum, dixit ad filios suos : Cum mortuus fuero, sepelite me in sepulchro in quo vir Dei sepultus est : juxta ossa ejus ponite ossa mea. "
        },
        {
            "chapter": 13,
            "verse": 32,
            "name": "1 Kings 13:32",
            "text": "Profecto enim veniet sermo quem prædixit in sermone Domini contra altare quod est in Bethel, et contra omnia fana excelsorum quæ sunt in urbibus Samariæ.  "
        },
        {
            "chapter": 13,
            "verse": 33,
            "name": "1 Kings 13:33",
            "text": " Post verba hæc non est reversus Jeroboam de via sua pessima, sed e contrario fecit de novissimis populi sacerdotes excelsorum : quicumque volebat, implebat manum suam, et fiebat sacerdos excelsorum. "
        },
        {
            "chapter": 13,
            "verse": 34,
            "name": "1 Kings 13:34",
            "text": "Et propter hanc causam peccavit domus Jeroboam, et eversa est, et deleta de superficie terræ.   "
        }
    ]
}