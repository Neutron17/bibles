{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 42,
    "book_name": "Luke",
    "chapter": 3,
    "name": "Luke 3",
    "verses": [
        {
            "chapter": 3,
            "verse": 1,
            "name": "Luke 3:1",
            "text": "Anno autem quintodecimo imperii Tiberii Cæsaris, procurante Pontio Pilato Judæam, tetrarcha autem Galilææ Herode, Philippo autem fratre ejus tetrarcha Iturææ, et Trachonitidis regionis, et Lysania Abilinæ tetrarcha, "
        },
        {
            "chapter": 3,
            "verse": 2,
            "name": "Luke 3:2",
            "text": "sub principibus sacerdotum Anna et Caipha : factum est verbum Domini super Joannem, Zachariæ filium, in deserto. "
        },
        {
            "chapter": 3,
            "verse": 3,
            "name": "Luke 3:3",
            "text": "Et venit in omnem regionem Jordanis, prædicans baptismum pœnitentiæ in remissionem peccatorum, "
        },
        {
            "chapter": 3,
            "verse": 4,
            "name": "Luke 3:4",
            "text": "sicut scriptum est in libro sermonum Isaiæ prophetæ :   Vox clamantis in deserto :  Parate viam Domini ; rectas facite semitas ejus : "
        },
        {
            "chapter": 3,
            "verse": 5,
            "name": "Luke 3:5",
            "text": " omnis vallis implebitur,  et omnis mons, et collis humiliabitur :  et erunt prava in directa, et aspera in vias planas : "
        },
        {
            "chapter": 3,
            "verse": 6,
            "name": "Luke 3:6",
            "text": " et videbit omnis caro salutare Dei. "
        },
        {
            "chapter": 3,
            "verse": 7,
            "name": "Luke 3:7",
            "text": "Dicebat ergo ad turbas quæ exibant ut baptizarentur ab ipso : Genimina viperarum, quis ostendit vobis fugere a ventura ira ? "
        },
        {
            "chapter": 3,
            "verse": 8,
            "name": "Luke 3:8",
            "text": "Facite ergo fructus dignos pœnitentiæ, et ne cœperitis dicere : Patrem habemus Abraham. Dico enim vobis quia potens est Deus de lapidibus istis suscitare filios Abrahæ. "
        },
        {
            "chapter": 3,
            "verse": 9,
            "name": "Luke 3:9",
            "text": "Jam enim securis ad radicem arborum posita est. Omnis ergo arbor non faciens fructum bonum, excidetur, et in ignem mittetur. "
        },
        {
            "chapter": 3,
            "verse": 10,
            "name": "Luke 3:10",
            "text": "Et interrogabant eum turbæ, dicentes : Quid ergo faciemus ? "
        },
        {
            "chapter": 3,
            "verse": 11,
            "name": "Luke 3:11",
            "text": "Respondens autem dicebat illis : Qui habet duas tunicas, det non habenti : et qui habet escas, similiter faciat. "
        },
        {
            "chapter": 3,
            "verse": 12,
            "name": "Luke 3:12",
            "text": "Venerunt autem et publicani ut baptizarentur, et dixerunt ad illum : Magister, quid faciemus ? "
        },
        {
            "chapter": 3,
            "verse": 13,
            "name": "Luke 3:13",
            "text": "At ille dixit ad eos : Nihil amplius, quam quod constitutum est vobis, faciatis. "
        },
        {
            "chapter": 3,
            "verse": 14,
            "name": "Luke 3:14",
            "text": "Interrogabant autem eum et milites, dicentes : Quid faciemus et nos ? Et ait illis : Neminem concutiatis, neque calumniam faciatis : et contenti estote stipendiis vestris. "
        },
        {
            "chapter": 3,
            "verse": 15,
            "name": "Luke 3:15",
            "text": "Existimante autem populo, et cogitantibus omnibus in cordibus suis de Joanne, ne forte ipse esset Christus, "
        },
        {
            "chapter": 3,
            "verse": 16,
            "name": "Luke 3:16",
            "text": "respondit Joannes, dicens omnibus : Ego quidem aqua baptizo vos : veniet autem fortior me, cujus non sum dignus solvere corrigiam calceamentorum ejus : ipse vos baptizabit in Spiritu Sancto et igni : "
        },
        {
            "chapter": 3,
            "verse": 17,
            "name": "Luke 3:17",
            "text": "cujus ventilabrum in manu ejus, et purgabit aream suam, et congregabit triticum in horreum suum, paleas autem comburet igni inextinguibili. "
        },
        {
            "chapter": 3,
            "verse": 18,
            "name": "Luke 3:18",
            "text": "Multa quidem et alia exhortans evangelizabat populo.  "
        },
        {
            "chapter": 3,
            "verse": 19,
            "name": "Luke 3:19",
            "text": " Herodes autem tetrarcha cum corriperetur ab illo de Herodiade uxore fratris sui, et de omnibus malis quæ fecit Herodes, "
        },
        {
            "chapter": 3,
            "verse": 20,
            "name": "Luke 3:20",
            "text": "adjecit et hoc super omnia, et inclusit Joannem in carcere.  "
        },
        {
            "chapter": 3,
            "verse": 21,
            "name": "Luke 3:21",
            "text": " Factum est autem cum baptizaretur omnis populus, et Jesu baptizato, et orante, apertum est cælum : "
        },
        {
            "chapter": 3,
            "verse": 22,
            "name": "Luke 3:22",
            "text": "et descendit Spiritus Sanctus corporali specie sicut columba in ipsum : et vox de cælo facta est : Tu es filius meus dilectus, in te complacui mihi. "
        },
        {
            "chapter": 3,
            "verse": 23,
            "name": "Luke 3:23",
            "text": "Et ipse Jesus erat incipiens quasi annorum triginta, ut putabatur, filius Joseph, qui fuit Heli, qui fuit Mathat, "
        },
        {
            "chapter": 3,
            "verse": 24,
            "name": "Luke 3:24",
            "text": "qui fuit Levi, qui fuit Melchi, qui fuit Janne, qui fuit Joseph, "
        },
        {
            "chapter": 3,
            "verse": 25,
            "name": "Luke 3:25",
            "text": "qui fuit Mathathiæ, qui fuit Amos, qui fuit Nahum, qui fuit Hesli, qui fuit Nagge, "
        },
        {
            "chapter": 3,
            "verse": 26,
            "name": "Luke 3:26",
            "text": "qui fuit Mahath, qui fuit Mathathiæ, qui fuit Semei, qui fuit Joseph, qui fuit Juda, "
        },
        {
            "chapter": 3,
            "verse": 27,
            "name": "Luke 3:27",
            "text": "qui fuit Joanna, qui fuit Resa, qui fuit Zorobabel, qui fuit Salathiel, qui fuit Neri, "
        },
        {
            "chapter": 3,
            "verse": 28,
            "name": "Luke 3:28",
            "text": "qui fuit Melchi, qui fuit Addi, qui fuit Cosan, qui fuit Elmadan, qui fuit Her, "
        },
        {
            "chapter": 3,
            "verse": 29,
            "name": "Luke 3:29",
            "text": "qui fuit Jesu, qui fuit Eliezer, qui fuit Jorim, qui fuit Mathat, qui fuit Levi, "
        },
        {
            "chapter": 3,
            "verse": 30,
            "name": "Luke 3:30",
            "text": "qui fuit Simeon, qui fuit Juda, qui fuit Joseph, qui fuit Jona, qui fuit Eliakim, "
        },
        {
            "chapter": 3,
            "verse": 31,
            "name": "Luke 3:31",
            "text": "qui fuit Melea, qui fuit Menna, qui fuit Mathatha, qui fuit Natham, qui fuit David, "
        },
        {
            "chapter": 3,
            "verse": 32,
            "name": "Luke 3:32",
            "text": "qui fuit Jesse, qui fuit Obed, qui fuit Booz, qui fuit Salmon, qui fuit Naasson, "
        },
        {
            "chapter": 3,
            "verse": 33,
            "name": "Luke 3:33",
            "text": "qui fuit Aminadab, qui fuit Aram, qui fuit Esron, qui fuit Phares, qui fuit Judæ, "
        },
        {
            "chapter": 3,
            "verse": 34,
            "name": "Luke 3:34",
            "text": "qui fuit Jacob, qui fuit Isaac, qui fuit Abrahæ, qui fuit Thare, qui fuit Nachor, "
        },
        {
            "chapter": 3,
            "verse": 35,
            "name": "Luke 3:35",
            "text": "qui fuit Sarug, qui fuit Ragau, qui fuit Phaleg, qui fuit Heber, qui fuit Sale, "
        },
        {
            "chapter": 3,
            "verse": 36,
            "name": "Luke 3:36",
            "text": "qui fuit Cainan, qui fuit Arphaxad, qui fuit Sem, qui fuit Noë, qui fuit Lamech, "
        },
        {
            "chapter": 3,
            "verse": 37,
            "name": "Luke 3:37",
            "text": "qui fuit Methusale, qui fuit Henoch, qui fuit Jared, qui fuit Malaleel, qui fuit Cainan, "
        },
        {
            "chapter": 3,
            "verse": 38,
            "name": "Luke 3:38",
            "text": "qui fuit Henos, qui fuit Seth, qui fuit Adam, qui fuit Dei.   "
        }
    ]
}