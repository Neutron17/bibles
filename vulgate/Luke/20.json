{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 42,
    "book_name": "Luke",
    "chapter": 20,
    "name": "Luke 20",
    "verses": [
        {
            "chapter": 20,
            "verse": 1,
            "name": "Luke 20:1",
            "text": "Et factum est in una dierum, docente illo populum in templo, et evangelizante, convenerunt principes sacerdotum, et scribæ cum senioribus, "
        },
        {
            "chapter": 20,
            "verse": 2,
            "name": "Luke 20:2",
            "text": "et aiunt dicentes ad illum : Dic nobis in qua potestate hæc facis ? aut quis est qui dedit tibi hanc potestatem ? "
        },
        {
            "chapter": 20,
            "verse": 3,
            "name": "Luke 20:3",
            "text": "Respondens autem Jesus, dixit ad illos : Interrogabo vos et ego unum verbum. Respondete mihi : "
        },
        {
            "chapter": 20,
            "verse": 4,
            "name": "Luke 20:4",
            "text": "baptismus Joannis de cælo erat, an ex hominibus ? "
        },
        {
            "chapter": 20,
            "verse": 5,
            "name": "Luke 20:5",
            "text": "At illi cogitabant intra se, dicentes : Quia si dixerimus : De cælo, dicet : Quare ergo non credidistis illi ? "
        },
        {
            "chapter": 20,
            "verse": 6,
            "name": "Luke 20:6",
            "text": "Si autem dixerimus : Ex hominibus, plebs universa lapidabit nos : certi sunt enim Joannem prophetam esse. "
        },
        {
            "chapter": 20,
            "verse": 7,
            "name": "Luke 20:7",
            "text": "Et responderunt se nescire unde esset. "
        },
        {
            "chapter": 20,
            "verse": 8,
            "name": "Luke 20:8",
            "text": "Et Jesus ait illis : Neque ego dico vobis in qua potestate hæc facio.  "
        },
        {
            "chapter": 20,
            "verse": 9,
            "name": "Luke 20:9",
            "text": " Cœpit autem dicere ad plebem parabolam hanc : Homo plantavit vineam, et locavit eam colonis : et ipse peregre fuit multis temporibus. "
        },
        {
            "chapter": 20,
            "verse": 10,
            "name": "Luke 20:10",
            "text": "Et in tempore misit ad cultores servum, ut de fructu vineæ darent illi. Qui cæsum dimiserunt eum inanem. "
        },
        {
            "chapter": 20,
            "verse": 11,
            "name": "Luke 20:11",
            "text": "Et addidit alterum servum mittere. Illi autem hunc quoque cædentes, et afficientes contumelia, dimiserunt inanem. "
        },
        {
            "chapter": 20,
            "verse": 12,
            "name": "Luke 20:12",
            "text": "Et addidit tertium mittere : qui et illum vulnerantes ejecerunt. "
        },
        {
            "chapter": 20,
            "verse": 13,
            "name": "Luke 20:13",
            "text": "Dixit autem dominus vineæ : Quid faciam ? Mittam filium meum dilectum : forsitan, cum hunc viderint, verebuntur. "
        },
        {
            "chapter": 20,
            "verse": 14,
            "name": "Luke 20:14",
            "text": "Quem cum vidissent coloni, cogitaverunt intra se, dicentes : Hic est hæres, occidamus illum, ut nostra fiat hæreditas. "
        },
        {
            "chapter": 20,
            "verse": 15,
            "name": "Luke 20:15",
            "text": "Et ejectum illum extra vineam, occiderunt. Quid ergo faciet illis dominus vineæ ? "
        },
        {
            "chapter": 20,
            "verse": 16,
            "name": "Luke 20:16",
            "text": "veniet, et perdet colonos istos, et dabit vineam aliis. Quo audito, dixerunt illi : Absit. "
        },
        {
            "chapter": 20,
            "verse": 17,
            "name": "Luke 20:17",
            "text": "Ille autem aspiciens eos, ait : Quid est ergo hoc quod scriptum est : Lapidem quem reprobaverunt ædificantes, hic factus est in caput anguli ? "
        },
        {
            "chapter": 20,
            "verse": 18,
            "name": "Luke 20:18",
            "text": "Omnis qui ceciderit super illum lapidem, conquassabitur : super quem autem ceciderit, comminuet illum.  "
        },
        {
            "chapter": 20,
            "verse": 19,
            "name": "Luke 20:19",
            "text": " Et quærebant principes sacerdotum et scribæ mittere in illum manus illa hora, et timuerunt populum : cognoverunt enim quod ad ipsos dixerit similitudinem hanc. "
        },
        {
            "chapter": 20,
            "verse": 20,
            "name": "Luke 20:20",
            "text": "Et observantes miserunt insidiatores, qui se justos simularent, ut caperent eum in sermone, ut traderent illum principatui, et potestati præsidis. "
        },
        {
            "chapter": 20,
            "verse": 21,
            "name": "Luke 20:21",
            "text": "Et interrogaverunt eum, dicentes : Magister, scimus quia recte dicis et doces : et non accipis personam, sed viam Dei in veritate doces. "
        },
        {
            "chapter": 20,
            "verse": 22,
            "name": "Luke 20:22",
            "text": "Licet nobis tributum dare Cæsari, an non ? "
        },
        {
            "chapter": 20,
            "verse": 23,
            "name": "Luke 20:23",
            "text": "Considerans autem dolum illorum, dixit ad eos : Quid me tentatis ? "
        },
        {
            "chapter": 20,
            "verse": 24,
            "name": "Luke 20:24",
            "text": "ostendite mihi denarium. Cujus habet imaginem et inscriptionem ? Respondentes dixerunt ei : Cæsaris. "
        },
        {
            "chapter": 20,
            "verse": 25,
            "name": "Luke 20:25",
            "text": "Et ait illis : Reddite ergo quæ sunt Cæsaris, Cæsari : et quæ sunt Dei, Deo. "
        },
        {
            "chapter": 20,
            "verse": 26,
            "name": "Luke 20:26",
            "text": "Et non potuerunt verbum ejus reprehendere coram plebe : et mirati in responso ejus, tacuerunt.  "
        },
        {
            "chapter": 20,
            "verse": 27,
            "name": "Luke 20:27",
            "text": " Accesserunt autem quidam sadducæorum, qui negant esse resurrectionem, et interrogaverunt eum, "
        },
        {
            "chapter": 20,
            "verse": 28,
            "name": "Luke 20:28",
            "text": "dicentes : Magister, Moyses scripsit nobis : Si frater alicujus mortuus fuerit habens uxorem, et hic sine liberis fuerit, ut accipiat eam frater ejus uxorem, et suscitet semen fratri suo. "
        },
        {
            "chapter": 20,
            "verse": 29,
            "name": "Luke 20:29",
            "text": "Septem ergo fratres erant : et primus accepit uxorem, et mortuus est sine filiis. "
        },
        {
            "chapter": 20,
            "verse": 30,
            "name": "Luke 20:30",
            "text": "Et sequens accepit illam, et ipse mortuus est sine filio. "
        },
        {
            "chapter": 20,
            "verse": 31,
            "name": "Luke 20:31",
            "text": "Et tertius accepit illam. Similiter et omnes septem, et non reliquerunt semen, et mortui sunt. "
        },
        {
            "chapter": 20,
            "verse": 32,
            "name": "Luke 20:32",
            "text": "Novissime omnium mortua est et mulier. "
        },
        {
            "chapter": 20,
            "verse": 33,
            "name": "Luke 20:33",
            "text": "In resurrectione ergo, cujus eorum erit uxor ? siquidem septem habuerunt eam uxorem. "
        },
        {
            "chapter": 20,
            "verse": 34,
            "name": "Luke 20:34",
            "text": "Et ait illis Jesus : Filii hujus sæculi nubunt, et traduntur ad nuptias : "
        },
        {
            "chapter": 20,
            "verse": 35,
            "name": "Luke 20:35",
            "text": "illi vero qui digni habebuntur sæculo illo, et resurrectione ex mortuis, neque nubent, neque ducent uxores : "
        },
        {
            "chapter": 20,
            "verse": 36,
            "name": "Luke 20:36",
            "text": "neque enim ultra mori potuerunt : æquales enim angelis sunt, et filii sunt Dei, cum sint filii resurrectionis. "
        },
        {
            "chapter": 20,
            "verse": 37,
            "name": "Luke 20:37",
            "text": "Quia vero resurgant mortui, et Moyses ostendit secus rubum, sicut dicit Dominum, Deum Abraham, et Deum Isaac, et Deum Jacob. "
        },
        {
            "chapter": 20,
            "verse": 38,
            "name": "Luke 20:38",
            "text": "Deus autem non est mortuorum, sed vivorum : omnes enim vivunt ei. "
        },
        {
            "chapter": 20,
            "verse": 39,
            "name": "Luke 20:39",
            "text": "Respondentes autem quidam scribarum, dixerunt ei : Magister, bene dixisti. "
        },
        {
            "chapter": 20,
            "verse": 40,
            "name": "Luke 20:40",
            "text": "Et amplius non audebant eum quidquam interrogare.  "
        },
        {
            "chapter": 20,
            "verse": 41,
            "name": "Luke 20:41",
            "text": " Dixit autem ad illos : Quomodo dicunt Christum filium esse David ? "
        },
        {
            "chapter": 20,
            "verse": 42,
            "name": "Luke 20:42",
            "text": "et ipse David dicit in libro Psalmorum : Dixit Dominus Domino meo : sede a dextris meis, "
        },
        {
            "chapter": 20,
            "verse": 43,
            "name": "Luke 20:43",
            "text": "donec ponam inimicos tuos scabellum pedum tuorum. "
        },
        {
            "chapter": 20,
            "verse": 44,
            "name": "Luke 20:44",
            "text": "David ergo Dominum illum vocat : et quomodo filius ejus est ? "
        },
        {
            "chapter": 20,
            "verse": 45,
            "name": "Luke 20:45",
            "text": "Audiente autem omni populo, dixit discipulis suis : "
        },
        {
            "chapter": 20,
            "verse": 46,
            "name": "Luke 20:46",
            "text": "Attendite a scribis, qui volunt ambulare in stolis, et amant salutationes in foro, et primas cathedras in synagogis, et primos discubitus in conviviis, "
        },
        {
            "chapter": 20,
            "verse": 47,
            "name": "Luke 20:47",
            "text": "qui devorant domos viduarum, simulantes longam orationem : hi accipient damnationem majorem.   "
        }
    ]
}