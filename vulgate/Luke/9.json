{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 42,
    "book_name": "Luke",
    "chapter": 9,
    "name": "Luke 9",
    "verses": [
        {
            "chapter": 9,
            "verse": 1,
            "name": "Luke 9:1",
            "text": "Convocatis autem duodecim Apostolis, dedit illis virtutem et potestatem super omnia dæmonia, et ut languores curarent. "
        },
        {
            "chapter": 9,
            "verse": 2,
            "name": "Luke 9:2",
            "text": "Et misit illos prædicare regnum Dei, et sanare infirmos. "
        },
        {
            "chapter": 9,
            "verse": 3,
            "name": "Luke 9:3",
            "text": "Et ait ad illos : Nihil tuleritis in via, neque virgam, neque peram, neque panem, neque pecuniam, neque duas tunicas habeatis. "
        },
        {
            "chapter": 9,
            "verse": 4,
            "name": "Luke 9:4",
            "text": "Et in quamcumque domum intraveritis, ibi manete, et inde ne exeatis. "
        },
        {
            "chapter": 9,
            "verse": 5,
            "name": "Luke 9:5",
            "text": "Et quicumque non receperint vos : exeuntes de civitate illa, etiam pulverem pedum vestrorum excutite in testimonium supra illos. "
        },
        {
            "chapter": 9,
            "verse": 6,
            "name": "Luke 9:6",
            "text": "Egressi autem circuibant per castella evangelizantes, et curantes ubique.  "
        },
        {
            "chapter": 9,
            "verse": 7,
            "name": "Luke 9:7",
            "text": " Audivit autem Herodes tetrarcha omnia quæ fiebant ab eo, et hæsitabat eo quod diceretur "
        },
        {
            "chapter": 9,
            "verse": 8,
            "name": "Luke 9:8",
            "text": "a quibusdam : Quia Joannes surrexit a mortuis : a quibusdam vero : Quia Elias apparuit : ab aliis autem : Quia propheta unus de antiquis surrexit. "
        },
        {
            "chapter": 9,
            "verse": 9,
            "name": "Luke 9:9",
            "text": "Et ait Herodes : Joannem ego decollavi : quis est autem iste, de quo ego talia audio ? Et quærebat videre eum.  "
        },
        {
            "chapter": 9,
            "verse": 10,
            "name": "Luke 9:10",
            "text": " Et reversi Apostoli, narraverunt illi quæcumque fecerunt : et assumptis illis secessit seorsum in locum desertum, qui est Bethsaidæ. "
        },
        {
            "chapter": 9,
            "verse": 11,
            "name": "Luke 9:11",
            "text": "Quod cum cognovissent turbæ, secutæ sunt illum : et excepit eos, et loquebatur illis de regno Dei, et eos, qui cura indigebant, sanabat. "
        },
        {
            "chapter": 9,
            "verse": 12,
            "name": "Luke 9:12",
            "text": "Dies autem cœperat declinare, et accedentes duodecim dixerunt illi : Dimitte turbas, ut euntes in castella villasque quæ circa sunt, divertant, et inveniant escas : quia hic in loco deserto sumus. "
        },
        {
            "chapter": 9,
            "verse": 13,
            "name": "Luke 9:13",
            "text": "Ait autem ad illos : Vos date illis manducare. At illi dixerunt : Non sunt nobis plus quam quinque panes et duo pisces : nisi forte nos eamus, et emamus in omnem hanc turbam escas. "
        },
        {
            "chapter": 9,
            "verse": 14,
            "name": "Luke 9:14",
            "text": "Erant autem fere viri quinque millia. Ait autem ad discipulos suos : Facite illos discumbere per convivia quinquagenos. "
        },
        {
            "chapter": 9,
            "verse": 15,
            "name": "Luke 9:15",
            "text": "Et ita fecerunt : et discumbere fecerunt omnes. "
        },
        {
            "chapter": 9,
            "verse": 16,
            "name": "Luke 9:16",
            "text": "Acceptis autem quinque panibus et duobus piscibus, respexit in cælum, et benedixit illis : et fregit, et distribuit discipulis suis, ut ponerent ante turbas. "
        },
        {
            "chapter": 9,
            "verse": 17,
            "name": "Luke 9:17",
            "text": "Et manducaverunt omnes, et saturati sunt. Et sublatum est quod superfuit illis, fragmentorum cophini duodecim.  "
        },
        {
            "chapter": 9,
            "verse": 18,
            "name": "Luke 9:18",
            "text": " Et factum est cum solus esset orans, erant cum illo et discipuli : et interrogavit illos, dicens : Quem me dicunt esse turbæ ? "
        },
        {
            "chapter": 9,
            "verse": 19,
            "name": "Luke 9:19",
            "text": "At illi responderunt, et dixerunt : Joannem Baptistam, alii autem Eliam, alii vero quia unus propheta de prioribus surrexit. "
        },
        {
            "chapter": 9,
            "verse": 20,
            "name": "Luke 9:20",
            "text": "Dixit autem illis : Vos autem quem me esse dicitis ? Respondens Simon Petrus, dixit : Christum Dei. "
        },
        {
            "chapter": 9,
            "verse": 21,
            "name": "Luke 9:21",
            "text": "At ille increpans illos, præcepit ne cui dicerent hoc, "
        },
        {
            "chapter": 9,
            "verse": 22,
            "name": "Luke 9:22",
            "text": "dicens : Quia oportet Filium hominis multa pati, et reprobari a senioribus, et principibus sacerdotum, et scribis, et occidi, et tertia die resurgere.  "
        },
        {
            "chapter": 9,
            "verse": 23,
            "name": "Luke 9:23",
            "text": " Dicebat autem ad omnes : Si quis vult post me venire, abneget semetipsum, et tollat crucem suam quotidie, et sequatur me. "
        },
        {
            "chapter": 9,
            "verse": 24,
            "name": "Luke 9:24",
            "text": "Qui enim voluerit animam suam salvam facere, perdet illam : nam qui perdiderit animam suam propter me, salvam faciet illam. "
        },
        {
            "chapter": 9,
            "verse": 25,
            "name": "Luke 9:25",
            "text": "Quid enim proficit homo, si lucretur universum mundum, se autem ipsum perdat, et detrimentum sui faciat ? "
        },
        {
            "chapter": 9,
            "verse": 26,
            "name": "Luke 9:26",
            "text": "Nam qui me erubuerit, et meos sermones : hunc Filius hominis erubescet cum venerit in majestate sua, et Patris, et sanctorum angelorum. "
        },
        {
            "chapter": 9,
            "verse": 27,
            "name": "Luke 9:27",
            "text": "Dico autem vobis vere : sunt aliqui hic stantes, qui non gustabunt mortem donec videant regnum Dei.  "
        },
        {
            "chapter": 9,
            "verse": 28,
            "name": "Luke 9:28",
            "text": " Factum est autem post hæc verba fere dies octo, et assumpsit Petrum, et Jacobum, et Joannem, et ascendit in montem ut oraret. "
        },
        {
            "chapter": 9,
            "verse": 29,
            "name": "Luke 9:29",
            "text": "Et facta est, dum oraret, species vultus ejus altera : et vestitus ejus albus et refulgens. "
        },
        {
            "chapter": 9,
            "verse": 30,
            "name": "Luke 9:30",
            "text": "Et ecce duo viri loquebantur cum illo. Erant autem Moyses et Elias, "
        },
        {
            "chapter": 9,
            "verse": 31,
            "name": "Luke 9:31",
            "text": "visi in majestate : et dicebant excessum ejus, quem completurus erat in Jerusalem. "
        },
        {
            "chapter": 9,
            "verse": 32,
            "name": "Luke 9:32",
            "text": "Petrus vero, et qui cum illo erant, gravati erant somno. Et evigilantes viderunt majestatem ejus, et duos viros qui stabant cum illo. "
        },
        {
            "chapter": 9,
            "verse": 33,
            "name": "Luke 9:33",
            "text": "Et factum est cum discederent ab illo, ait Petrus ad Jesum : Præceptor, bonum est nos hic esse : et faciamus tria tabernacula, unum tibi, et unum Moysi, et unum Eliæ : nesciens quid diceret. "
        },
        {
            "chapter": 9,
            "verse": 34,
            "name": "Luke 9:34",
            "text": "Hæc autem illo loquente, facta est nubes, et obumbravit eos : et timuerunt, intrantibus illis in nubem. "
        },
        {
            "chapter": 9,
            "verse": 35,
            "name": "Luke 9:35",
            "text": "Et vox facta est de nube, dicens : Hic est Filius meus dilectus, ipsum audite. "
        },
        {
            "chapter": 9,
            "verse": 36,
            "name": "Luke 9:36",
            "text": "Et dum fieret vox, inventus est Jesus solus. Et ipsi tacuerunt, et nemini dixerunt in illis diebus quidquam ex his quæ viderant.  "
        },
        {
            "chapter": 9,
            "verse": 37,
            "name": "Luke 9:37",
            "text": " Factum est autem in sequenti die, descendentibus illis de monte, occurrit illis turba multa. "
        },
        {
            "chapter": 9,
            "verse": 38,
            "name": "Luke 9:38",
            "text": "Et ecce vir de turba exclamavit, dicens : Magister, obsecro te, respice in filium meum quia unicus est mihi : "
        },
        {
            "chapter": 9,
            "verse": 39,
            "name": "Luke 9:39",
            "text": "et ecce spiritus apprehendit eum, et subito clamat, et elidit, et dissipat eum cum spuma, et vix discedit dilanians eum : "
        },
        {
            "chapter": 9,
            "verse": 40,
            "name": "Luke 9:40",
            "text": "et rogavi discipulos tuos ut ejicerent illum, et non potuerunt. "
        },
        {
            "chapter": 9,
            "verse": 41,
            "name": "Luke 9:41",
            "text": "Respondens autem Jesus, dixit : O generatio infidelis, et perversa, usquequo ero apud vos, et patiar vos ? adduc huc filium tuum. "
        },
        {
            "chapter": 9,
            "verse": 42,
            "name": "Luke 9:42",
            "text": "Et cum accederet, elisit illum dæmonium, et dissipavit. "
        },
        {
            "chapter": 9,
            "verse": 43,
            "name": "Luke 9:43",
            "text": "Et increpavit Jesus spiritum immundum, et sanavit puerum, et reddidit illum patri ejus.  "
        },
        {
            "chapter": 9,
            "verse": 44,
            "name": "Luke 9:44",
            "text": " Stupebant autem omnes in magnitudine Dei : omnibusque mirantibus in omnibus quæ faciebat, dixit ad discipulos suos : Ponite vos in cordibus vestris sermones istos : Filius enim hominis futurum est ut tradatur in manus hominum. "
        },
        {
            "chapter": 9,
            "verse": 45,
            "name": "Luke 9:45",
            "text": "At illi ignorabant verbum istud, et erat velatum ante eos ut non sentirent illud : et timebant eum interrogare de hoc verbo.  "
        },
        {
            "chapter": 9,
            "verse": 46,
            "name": "Luke 9:46",
            "text": " Intravit autem cogitatio in eos quis eorum major esset. "
        },
        {
            "chapter": 9,
            "verse": 47,
            "name": "Luke 9:47",
            "text": "At Jesus videns cogitationes cordis illorum, apprehendit puerum, et statuit illum secus se, "
        },
        {
            "chapter": 9,
            "verse": 48,
            "name": "Luke 9:48",
            "text": "et ait illis : Quicumque susceperit puerum istum in nomine meo, me recipit : et quicumque me receperit, recipit eum qui me misit. Nam qui minor est inter vos omnes, hic major est.  "
        },
        {
            "chapter": 9,
            "verse": 49,
            "name": "Luke 9:49",
            "text": " Respondens autem Joannes dixit : Præceptor, vidimus quemdam in nomine tuo ejicientem dæmonia, et prohibuimus eum : quia non sequitur nobiscum. "
        },
        {
            "chapter": 9,
            "verse": 50,
            "name": "Luke 9:50",
            "text": "Et ait ad illum Jesus : Nolite prohibere : qui enim non est adversum vos, pro vobis est.  "
        },
        {
            "chapter": 9,
            "verse": 51,
            "name": "Luke 9:51",
            "text": " Factum est autem dum complerentur dies assumptionis ejus, et ipse faciem suam firmavit ut iret in Jerusalem. "
        },
        {
            "chapter": 9,
            "verse": 52,
            "name": "Luke 9:52",
            "text": "Et misit nuntios ante conspectum suum : et euntes intraverunt in civitatem Samaritanorum ut parerent illi. "
        },
        {
            "chapter": 9,
            "verse": 53,
            "name": "Luke 9:53",
            "text": "Et non receperunt eum, quia facies ejus erat euntis in Jerusalem. "
        },
        {
            "chapter": 9,
            "verse": 54,
            "name": "Luke 9:54",
            "text": "Cum vidissent autem discipuli ejus Jacobus et Joannes, dixerunt : Domine, vis dicimus ut ignis descendat de cælo, et consumat illos ? "
        },
        {
            "chapter": 9,
            "verse": 55,
            "name": "Luke 9:55",
            "text": "Et conversus increpavit illos, dicens : Nescitis cujus spiritus estis. "
        },
        {
            "chapter": 9,
            "verse": 56,
            "name": "Luke 9:56",
            "text": "Filius hominis non venit animas perdere, sed salvare. Et abierunt in aliud castellum.  "
        },
        {
            "chapter": 9,
            "verse": 57,
            "name": "Luke 9:57",
            "text": " Factum est autem : ambulantibus illis in via, dixit quidam ad illum : Sequar te quocumque ieris. "
        },
        {
            "chapter": 9,
            "verse": 58,
            "name": "Luke 9:58",
            "text": "Dixit illi Jesus : Vulpes foveas habent, et volucres cæli nidos : Filius autem hominis non habet ubi caput reclinet. "
        },
        {
            "chapter": 9,
            "verse": 59,
            "name": "Luke 9:59",
            "text": "Ait autem ad alterum : Sequere me : ille autem dixit : Domine, permitte mihi primum ire, et sepelire patrem meum. "
        },
        {
            "chapter": 9,
            "verse": 60,
            "name": "Luke 9:60",
            "text": "Dixitque ei Jesus : Sine ut mortui sepeliant mortuos suos : tu autem vade, et annuntia regnum Dei. "
        },
        {
            "chapter": 9,
            "verse": 61,
            "name": "Luke 9:61",
            "text": "Et ait alter : Sequar te Domine, sed permitte mihi primum renuntiare his quæ domi sunt. "
        },
        {
            "chapter": 9,
            "verse": 62,
            "name": "Luke 9:62",
            "text": "Ait ad illum Jesus : Nemo mittens manum suam ad aratrum, et respiciens retro, aptus est regno Dei.   "
        }
    ]
}