{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 42,
    "book_name": "Luke",
    "chapter": 13,
    "name": "Luke 13",
    "verses": [
        {
            "chapter": 13,
            "verse": 1,
            "name": "Luke 13:1",
            "text": "Aderant autem quidam ipso in tempore, nuntiantes illi de Galilæis, quorum sanguinem Pilatus miscuit cum sacrificiis eorum. "
        },
        {
            "chapter": 13,
            "verse": 2,
            "name": "Luke 13:2",
            "text": "Et respondens dixit illis : Putatis quod hi Galilæi præ omnibus Galilæis peccatores fuerint, quia talia passi sunt ? "
        },
        {
            "chapter": 13,
            "verse": 3,
            "name": "Luke 13:3",
            "text": "Non, dico vobis : sed nisi pœnitentiam habueritis, omnes similiter peribitis. "
        },
        {
            "chapter": 13,
            "verse": 4,
            "name": "Luke 13:4",
            "text": "Sicut illi decem et octo, supra quos cecidit turris in Siloë, et occidit eos : putatis quia et ipsi debitores fuerint præter omnes homines habitantes in Jerusalem ? "
        },
        {
            "chapter": 13,
            "verse": 5,
            "name": "Luke 13:5",
            "text": "Non, dico vobis : sed si pœnitentiam non egeritis, omnes similiter peribitis.  "
        },
        {
            "chapter": 13,
            "verse": 6,
            "name": "Luke 13:6",
            "text": " Dicebat autem et hanc similitudinem : Arborem fici habebat quidam plantatam in vinea sua, et venit quærens fructum in illa, et non invenit. "
        },
        {
            "chapter": 13,
            "verse": 7,
            "name": "Luke 13:7",
            "text": "Dixit autem ad cultorem vineæ : Ecce anni tres sunt ex quo venio quærens fructum in ficulnea hac, et non invenio : succide ergo illam : ut quid etiam terram occupat ? "
        },
        {
            "chapter": 13,
            "verse": 8,
            "name": "Luke 13:8",
            "text": "At ille respondens, dicit illi : Domine dimitte illam et hoc anno, usque dum fodiam circa illam, et mittam stercora, "
        },
        {
            "chapter": 13,
            "verse": 9,
            "name": "Luke 13:9",
            "text": "et siquidem fecerit fructum : sin autem, in futurum succides eam.  "
        },
        {
            "chapter": 13,
            "verse": 10,
            "name": "Luke 13:10",
            "text": " Erat autem docens in synagoga eorum sabbatis. "
        },
        {
            "chapter": 13,
            "verse": 11,
            "name": "Luke 13:11",
            "text": "Et ecce mulier, quæ habebat spiritum infirmitatis annis decem et octo : et erat inclinata, nec omnino poterat sursum respicere. "
        },
        {
            "chapter": 13,
            "verse": 12,
            "name": "Luke 13:12",
            "text": "Quam cum videret Jesus, vocavit eam ad se, et ait illi : Mulier, dimissa es ab infirmitate tua. "
        },
        {
            "chapter": 13,
            "verse": 13,
            "name": "Luke 13:13",
            "text": "Et imposuit illi manus, et confestim erecta est, et glorificabat Deum. "
        },
        {
            "chapter": 13,
            "verse": 14,
            "name": "Luke 13:14",
            "text": "Respondens autem archisynagogus, indignans quia sabbato curasset Jesus, dicebat turbæ : Sex dies sunt in quibus oportet operari : in his ergo venite, et curamini, et non in die sabbati. "
        },
        {
            "chapter": 13,
            "verse": 15,
            "name": "Luke 13:15",
            "text": "Respondens autem ad illum Dominus, dixit : Hypocritæ, unusquisque vestrum sabbato non solvit bovem suum, aut asinum a præsepio, et ducit adaquare ? "
        },
        {
            "chapter": 13,
            "verse": 16,
            "name": "Luke 13:16",
            "text": "Hanc autem filiam Abrahæ, quam alligavit Satanas, ecce decem et octo annis, non oportuit solvi a vinculo isto die sabbati ? "
        },
        {
            "chapter": 13,
            "verse": 17,
            "name": "Luke 13:17",
            "text": "Et cum hæc diceret, erubescebant omnes adversarii ejus : et omnis populus gaudebat in universis, quæ gloriose fiebant ab eo.  "
        },
        {
            "chapter": 13,
            "verse": 18,
            "name": "Luke 13:18",
            "text": " Dicebat ergo : Cui simile est regnum Dei, et cui simile æstimabo illud ? "
        },
        {
            "chapter": 13,
            "verse": 19,
            "name": "Luke 13:19",
            "text": "Simile est grano sinapis, quod acceptum homo misit in hortum suum, et crevit, et factum est in arborem magnam : et volucres cæli requieverunt in ramis ejus. "
        },
        {
            "chapter": 13,
            "verse": 20,
            "name": "Luke 13:20",
            "text": "Et iterum dixit : Cui simile æstimabo regnum Dei ? "
        },
        {
            "chapter": 13,
            "verse": 21,
            "name": "Luke 13:21",
            "text": "Simile est fermento, quod acceptum mulier abscondit in farinæ sata tria, donec fermentaretur totum.  "
        },
        {
            "chapter": 13,
            "verse": 22,
            "name": "Luke 13:22",
            "text": " Et ibat per civitates et castella, docens, et iter faciens in Jerusalem. "
        },
        {
            "chapter": 13,
            "verse": 23,
            "name": "Luke 13:23",
            "text": "Ait autem illi quidam : Domine, si pauci sunt, qui salvantur ? Ipse autem dixit ad illos : "
        },
        {
            "chapter": 13,
            "verse": 24,
            "name": "Luke 13:24",
            "text": "Contendite intrare per angustam portam : quia multi, dico vobis, quærent intrare, et non poterunt. "
        },
        {
            "chapter": 13,
            "verse": 25,
            "name": "Luke 13:25",
            "text": "Cum autem intraverit paterfamilias, et clauserit ostium, incipietis foris stare, et pulsare ostium, dicentes : Domine, aperi nobis : et respondens dicet vobis : Nescio vos unde sitis : "
        },
        {
            "chapter": 13,
            "verse": 26,
            "name": "Luke 13:26",
            "text": "tunc incipietis dicere : Manducavimus coram te, et bibimus, et in plateis nostris docuisti. "
        },
        {
            "chapter": 13,
            "verse": 27,
            "name": "Luke 13:27",
            "text": "Et dicet vobis : Nescio vos unde sitis : discedite a me omnes operarii iniquitatis. "
        },
        {
            "chapter": 13,
            "verse": 28,
            "name": "Luke 13:28",
            "text": "Ibi erit fletus et stridor dentium : cum videritis Abraham, et Isaac, et Jacob, et omnes prophetas in regno Dei, vos autem expelli foras. "
        },
        {
            "chapter": 13,
            "verse": 29,
            "name": "Luke 13:29",
            "text": "Et venient ab oriente, et occidente, et aquilone, et austro, et accumbent in regno Dei. "
        },
        {
            "chapter": 13,
            "verse": 30,
            "name": "Luke 13:30",
            "text": "Et ecce sunt novissimi qui erunt primi, et sunt primi qui erunt novissimi.  "
        },
        {
            "chapter": 13,
            "verse": 31,
            "name": "Luke 13:31",
            "text": " In ipsa die accesserunt quidam pharisæorum, dicentes illi : Exi, et vade hinc : quia Herodes vult te occidere. "
        },
        {
            "chapter": 13,
            "verse": 32,
            "name": "Luke 13:32",
            "text": "Et ait illis : Ite, et dicite vulpi illi : Ecce ejicio dæmonia, et sanitates perficio hodie, et cras, et tertia die consummor. "
        },
        {
            "chapter": 13,
            "verse": 33,
            "name": "Luke 13:33",
            "text": "Verumtamen oportet me hodie et cras et sequenti die ambulare : quia non capit prophetam perire extra Jerusalem. "
        },
        {
            "chapter": 13,
            "verse": 34,
            "name": "Luke 13:34",
            "text": "Jerusalem, Jerusalem, quæ occidis prophetas, et lapidas eos qui mittuntur ad te, quoties volui congregare filios tuos quemadmodum avis nidum suum sub pennis, et noluisti ? "
        },
        {
            "chapter": 13,
            "verse": 35,
            "name": "Luke 13:35",
            "text": "Ecce relinquetur vobis domus vestra deserta. Dico autem vobis, quia non videbitis me donec veniat cum dicetis : Benedictus qui venit in nomine Domini.   "
        }
    ]
}