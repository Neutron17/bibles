{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 42,
    "book_name": "Luke",
    "chapter": 6,
    "name": "Luke 6",
    "verses": [
        {
            "chapter": 6,
            "verse": 1,
            "name": "Luke 6:1",
            "text": "Factum est autem in sabbato secundo, primo, cum transiret per sata, vellebant discipuli ejus spicas, et manducabant confricantes manibus. "
        },
        {
            "chapter": 6,
            "verse": 2,
            "name": "Luke 6:2",
            "text": "Quidam autem pharisæorum, dicebant illis : Quid facitis quod non licet in sabbatis ? "
        },
        {
            "chapter": 6,
            "verse": 3,
            "name": "Luke 6:3",
            "text": "Et respondens Jesus ad eos, dixit : Nec hoc legistis quod fecit David, cum esurisset ipse, et qui cum illo erant ? "
        },
        {
            "chapter": 6,
            "verse": 4,
            "name": "Luke 6:4",
            "text": "quomodo intravit in domum Dei, et panes propositionis sumpsit, et manducavit, et dedit his qui cum ipso erant : quos non licet manducare nisi tantum sacerdotibus ? "
        },
        {
            "chapter": 6,
            "verse": 5,
            "name": "Luke 6:5",
            "text": "Et dicebat illis : Quia dominus est Filius hominis etiam sabbati.  "
        },
        {
            "chapter": 6,
            "verse": 6,
            "name": "Luke 6:6",
            "text": " Factum est autem in alio sabbato, ut intraret in synagogam, et doceret. Et erat ibi homo, et manus ejus dextra erat arida. "
        },
        {
            "chapter": 6,
            "verse": 7,
            "name": "Luke 6:7",
            "text": "Observabant autem scribæ et pharisæi si in sabbato curaret, ut invenirent unde accusarent eum. "
        },
        {
            "chapter": 6,
            "verse": 8,
            "name": "Luke 6:8",
            "text": "Ipse vero sciebat cogitationes eorum : et ait homini qui habebat manum aridam : Surge, et sta in medium. Et surgens stetit. "
        },
        {
            "chapter": 6,
            "verse": 9,
            "name": "Luke 6:9",
            "text": "Ait autem ad illos Jesus : Interrogo vos si licet sabbatis benefacere, an male : animam salvam facere, an perdere ? "
        },
        {
            "chapter": 6,
            "verse": 10,
            "name": "Luke 6:10",
            "text": "Et circumspectis omnibus dixit homini : Extende manum tuam. Et extendit : et restituta est manus ejus. "
        },
        {
            "chapter": 6,
            "verse": 11,
            "name": "Luke 6:11",
            "text": "Ipsi autem repleti sunt insipientia, et colloquebantur ad invicem, quidnam facerent Jesu.  "
        },
        {
            "chapter": 6,
            "verse": 12,
            "name": "Luke 6:12",
            "text": " Factum est autem in illis diebus, exiit in montem orare, et erat pernoctans in oratione Dei. "
        },
        {
            "chapter": 6,
            "verse": 13,
            "name": "Luke 6:13",
            "text": "Et cum dies factus esset, vocavit discipulos suos : et elegit duodecim ex ipsis (quos et apostolos nominavit) : "
        },
        {
            "chapter": 6,
            "verse": 14,
            "name": "Luke 6:14",
            "text": "Simonem, quem cognominavit Petrum, et Andream fratrem ejus, Jacobum, et Joannem, Philippum, et Bartholomæum, "
        },
        {
            "chapter": 6,
            "verse": 15,
            "name": "Luke 6:15",
            "text": "Matthæum, et Thomam, Jacobum Alphæi, et Simonem, qui vocatur Zelotes, "
        },
        {
            "chapter": 6,
            "verse": 16,
            "name": "Luke 6:16",
            "text": "et Judam Jacobi, et Judam Iscariotem, qui fuit proditor. "
        },
        {
            "chapter": 6,
            "verse": 17,
            "name": "Luke 6:17",
            "text": "Et descendens cum illis, stetit in loco campestri, et turba discipulorum ejus, et multitudo copiosa plebis ab omni Judæa, et Jerusalem, et maritima, et Tyri, et Sidonis, "
        },
        {
            "chapter": 6,
            "verse": 18,
            "name": "Luke 6:18",
            "text": "qui venerant ut audirent eum, et sanarentur a languoribus suis. Et qui vexabantur a spiritibus immundis, curabantur. "
        },
        {
            "chapter": 6,
            "verse": 19,
            "name": "Luke 6:19",
            "text": "Et omnis turba quærebat eum tangere : quia virtus de illo exibat, et sanabat omnes.  "
        },
        {
            "chapter": 6,
            "verse": 20,
            "name": "Luke 6:20",
            "text": " Et ipse elevatis oculis in discipulis suis, dicebat : Beati pauperes, quia vestrum est regnum Dei. "
        },
        {
            "chapter": 6,
            "verse": 21,
            "name": "Luke 6:21",
            "text": "Beati qui nunc esuritis, quia saturabimini. Beati qui nunc fletis, quia ridebitis. "
        },
        {
            "chapter": 6,
            "verse": 22,
            "name": "Luke 6:22",
            "text": "Beati eritis cum vos oderint homines, et cum separaverint vos, et exprobraverint, et ejicerint nomen vestrum tamquam malum propter Filium hominis. "
        },
        {
            "chapter": 6,
            "verse": 23,
            "name": "Luke 6:23",
            "text": "Gaudete in illa die, et exsultate : ecce enim merces vestra multa est in cælo : secundum hæc enim faciebant prophetis patres eorum. "
        },
        {
            "chapter": 6,
            "verse": 24,
            "name": "Luke 6:24",
            "text": "Verumtamen væ vobis divitibus, quia habetis consolationem vestram. "
        },
        {
            "chapter": 6,
            "verse": 25,
            "name": "Luke 6:25",
            "text": "Væ vobis, qui saturati estis : quia esurietis. Væ vobis, qui ridetis nunc : quia lugebitis et flebitis. "
        },
        {
            "chapter": 6,
            "verse": 26,
            "name": "Luke 6:26",
            "text": "Væ cum benedixerint vobis homines : secundum hæc enim faciebant pseudoprophetis patres eorum.  "
        },
        {
            "chapter": 6,
            "verse": 27,
            "name": "Luke 6:27",
            "text": " Sed vobis dico, qui auditis : diligite inimicos vestros, benefacite his qui oderunt vos. "
        },
        {
            "chapter": 6,
            "verse": 28,
            "name": "Luke 6:28",
            "text": "Benedicite maledicentibus vobis, et orate pro calumniantibus vos. "
        },
        {
            "chapter": 6,
            "verse": 29,
            "name": "Luke 6:29",
            "text": "Et qui te percutit in maxillam, præbe et alteram. Et ab eo qui aufert tibi vestimentum, etiam tunicam noli prohibere. "
        },
        {
            "chapter": 6,
            "verse": 30,
            "name": "Luke 6:30",
            "text": "Omni autem petenti te, tribue : et qui aufert quæ tua sunt, ne repetas. "
        },
        {
            "chapter": 6,
            "verse": 31,
            "name": "Luke 6:31",
            "text": "Et prout vultis ut faciant vobis homines, et vos facite illis similiter. "
        },
        {
            "chapter": 6,
            "verse": 32,
            "name": "Luke 6:32",
            "text": "Et si diligitis eos qui vos diligunt, quæ vobis est gratia ? nam et peccatores diligentes se diligunt. "
        },
        {
            "chapter": 6,
            "verse": 33,
            "name": "Luke 6:33",
            "text": "Et si benefeceritis his qui vobis benefaciunt, quæ vobis est gratia ? siquidem et peccatores hoc faciunt. "
        },
        {
            "chapter": 6,
            "verse": 34,
            "name": "Luke 6:34",
            "text": "Et si mutuum dederitis his a quibus speratis recipere, quæ gratia est vobis ? nam et peccatores peccatoribus fœnerantur, ut recipiant æqualia. "
        },
        {
            "chapter": 6,
            "verse": 35,
            "name": "Luke 6:35",
            "text": "Verumtamen diligite inimicos vestros : benefacite, et mutuum date, nihil inde sperantes : et erit merces vestra multa, et eritis filii Altissimi, quia ipse benignus est super ingratos et malos. "
        },
        {
            "chapter": 6,
            "verse": 36,
            "name": "Luke 6:36",
            "text": "Estote ergo misericordes sicut et Pater vester misericors est.  "
        },
        {
            "chapter": 6,
            "verse": 37,
            "name": "Luke 6:37",
            "text": " Nolite judicare, et non judicabimini : nolite condemnare, et non condemnabimini. Dimittite, et dimittemini. "
        },
        {
            "chapter": 6,
            "verse": 38,
            "name": "Luke 6:38",
            "text": "Date, et dabitur vobis : mensuram bonam, et confertam, et coagitatam, et supereffluentem dabunt in sinum vestrum. Eadem quippe mensura, qua mensi fueritis, remetietur vobis. "
        },
        {
            "chapter": 6,
            "verse": 39,
            "name": "Luke 6:39",
            "text": "Dicebat autem illis et similitudinem : Numquid potest cæcus cæcum ducere ? nonne ambo in foveam cadunt ? "
        },
        {
            "chapter": 6,
            "verse": 40,
            "name": "Luke 6:40",
            "text": "Non est discipulus super magistrum : perfectus autem omnis erit, si sit sicut magister ejus. "
        },
        {
            "chapter": 6,
            "verse": 41,
            "name": "Luke 6:41",
            "text": "Quid autem vides festucam in oculo fratris tui, trabem autem, quæ in oculo tuo est, non consideras ? "
        },
        {
            "chapter": 6,
            "verse": 42,
            "name": "Luke 6:42",
            "text": "aut quomodo potes dicere fratri tuo : Frater, sine ejiciam festucam de oculo tuo : ipse in oculo tuo trabem non videns ? Hypocrita, ejice primum trabem de oculo tuo : et tunc perspicies ut educas festucam de oculo fratris tui. "
        },
        {
            "chapter": 6,
            "verse": 43,
            "name": "Luke 6:43",
            "text": "Non est enim arbor bona, quæ facit fructus malos : neque arbor mala, faciens fructum bonum. "
        },
        {
            "chapter": 6,
            "verse": 44,
            "name": "Luke 6:44",
            "text": "Unaquæque enim arbor de fructu suo cognoscitur. Neque enim de spinis colligunt ficus : neque de rubo vindemiant uvam. "
        },
        {
            "chapter": 6,
            "verse": 45,
            "name": "Luke 6:45",
            "text": "Bonus homo de bono thesauro cordis sui profert bonum : et malus homo de malo thesauro profert malum. Ex abundantia enim cordis os loquitur. "
        },
        {
            "chapter": 6,
            "verse": 46,
            "name": "Luke 6:46",
            "text": "Quid autem vocatis me Domine, Domine : et non facitis quæ dico ?  "
        },
        {
            "chapter": 6,
            "verse": 47,
            "name": "Luke 6:47",
            "text": " Omnis qui venit ad me, et audit sermones meos, et facit eos, ostendam vobis cui similis sit : "
        },
        {
            "chapter": 6,
            "verse": 48,
            "name": "Luke 6:48",
            "text": "similis est homini ædificanti domum, qui fodit in altum, et posuit fundamentum super petram : inundatione autem facta, illisum est flumen domui illi, et non potuit eam movere : fundata enim erat super petram. "
        },
        {
            "chapter": 6,
            "verse": 49,
            "name": "Luke 6:49",
            "text": "Qui autem audit, et non facit, similis est homini ædificanti domum suam super terram sine fundamento : in quam illisus est fluvius, et continuo cecidit : et facta est ruina domus illius magna.   "
        }
    ]
}