{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 42,
    "book_name": "Luke",
    "chapter": 15,
    "name": "Luke 15",
    "verses": [
        {
            "chapter": 15,
            "verse": 1,
            "name": "Luke 15:1",
            "text": "Erant autem appropinquantes ei publicani, et peccatores ut audirent illum. "
        },
        {
            "chapter": 15,
            "verse": 2,
            "name": "Luke 15:2",
            "text": "Et murmurabant pharisæi, et scribæ, dicentes : Quia hic peccatores recipit, et manducat cum illis. "
        },
        {
            "chapter": 15,
            "verse": 3,
            "name": "Luke 15:3",
            "text": "Et ait ad illos parabolam istam dicens : "
        },
        {
            "chapter": 15,
            "verse": 4,
            "name": "Luke 15:4",
            "text": "Quis ex vobis homo, qui habet centum oves, et si perdiderit unam ex illis, nonne dimittit nonaginta novem in deserto, et vadit ad illam quæ perierat, donec inveniat eam ? "
        },
        {
            "chapter": 15,
            "verse": 5,
            "name": "Luke 15:5",
            "text": "Et cum invenerit eam, imponit in humeros suos gaudens : "
        },
        {
            "chapter": 15,
            "verse": 6,
            "name": "Luke 15:6",
            "text": "et veniens domum convocat amicos et vicinos, dicens illis : Congratulamini mihi, quia inveni ovem meam, quæ perierat. "
        },
        {
            "chapter": 15,
            "verse": 7,
            "name": "Luke 15:7",
            "text": "Dico vobis quod ita gaudium erit in cælo super uno peccatore pœnitentiam agente, quam super nonaginta novem justis, qui non indigent pœnitentia.  "
        },
        {
            "chapter": 15,
            "verse": 8,
            "name": "Luke 15:8",
            "text": " Aut quæ mulier habens drachmas decem, si perdiderit drachmam unam, nonne accendit lucernam, et everrit domum, et quærit diligenter, donec inveniat ? "
        },
        {
            "chapter": 15,
            "verse": 9,
            "name": "Luke 15:9",
            "text": "Et cum invenerit convocat amicas et vicinas, dicens : Congratulamini mihi, quia inveni drachmam quam perdideram. "
        },
        {
            "chapter": 15,
            "verse": 10,
            "name": "Luke 15:10",
            "text": "Ita, dico vobis, gaudium erit coram angelis Dei super uno peccatore pœnitentiam agente.  "
        },
        {
            "chapter": 15,
            "verse": 11,
            "name": "Luke 15:11",
            "text": " Ait autem : Homo quidam habuit duos filios : "
        },
        {
            "chapter": 15,
            "verse": 12,
            "name": "Luke 15:12",
            "text": "et dixit adolescentior ex illis patri : Pater, da mihi portionem substantiæ, quæ me contingit. Et divisit illis substantiam. "
        },
        {
            "chapter": 15,
            "verse": 13,
            "name": "Luke 15:13",
            "text": "Et non post multos dies, congregatis omnibus, adolescentior filius peregre profectus est in regionem longinquam, et ibi dissipavit substantiam suam vivendo luxuriose. "
        },
        {
            "chapter": 15,
            "verse": 14,
            "name": "Luke 15:14",
            "text": "Et postquam omnia consummasset, facta est fames valida in regione illa, et ipse cœpit egere. "
        },
        {
            "chapter": 15,
            "verse": 15,
            "name": "Luke 15:15",
            "text": "Et abiit, et adhæsit uni civium regionis illius : et misit illum in villam suam ut pasceret porcos. "
        },
        {
            "chapter": 15,
            "verse": 16,
            "name": "Luke 15:16",
            "text": "Et cupiebat implere ventrem suum de siliquis, quas porci manducabant : et nemo illi dabat. "
        },
        {
            "chapter": 15,
            "verse": 17,
            "name": "Luke 15:17",
            "text": "In se autem reversus, dixit : Quanti mercenarii in domo patris mei abundant panibus, ego autem hic fame pereo ! "
        },
        {
            "chapter": 15,
            "verse": 18,
            "name": "Luke 15:18",
            "text": "surgam, et ibo ad patrem meum, et dicam ei : Pater, peccavi in cælum, et coram te : "
        },
        {
            "chapter": 15,
            "verse": 19,
            "name": "Luke 15:19",
            "text": "jam non sum dignus vocari filius tuus : fac me sicut unum de mercenariis tuis. "
        },
        {
            "chapter": 15,
            "verse": 20,
            "name": "Luke 15:20",
            "text": "Et surgens venit ad patrem suum. Cum autem adhuc longe esset, vidit illum pater ipsius, et misericordia motus est, et accurrens cecidit super collum ejus, et osculatus est eum. "
        },
        {
            "chapter": 15,
            "verse": 21,
            "name": "Luke 15:21",
            "text": "Dixitque ei filius : Pater, peccavi in cælum, et coram te : jam non sum dignus vocari filius tuus. "
        },
        {
            "chapter": 15,
            "verse": 22,
            "name": "Luke 15:22",
            "text": "Dixit autem pater ad servos suos : Cito proferte stolam primam, et induite illum, et date annulum in manum ejus, et calceamenta in pedes ejus : "
        },
        {
            "chapter": 15,
            "verse": 23,
            "name": "Luke 15:23",
            "text": "et adducite vitulum saginatum, et occidite, et manducemus, et epulemur : "
        },
        {
            "chapter": 15,
            "verse": 24,
            "name": "Luke 15:24",
            "text": "quia hic filius meus mortuus erat, et revixit : perierat, et inventus est. Et cœperunt epulari. "
        },
        {
            "chapter": 15,
            "verse": 25,
            "name": "Luke 15:25",
            "text": "Erat autem filius ejus senior in agro : et cum veniret, et appropinquaret domui, audivit symphoniam et chorum : "
        },
        {
            "chapter": 15,
            "verse": 26,
            "name": "Luke 15:26",
            "text": "et vocavit unum de servis, et interrogavit quid hæc essent. "
        },
        {
            "chapter": 15,
            "verse": 27,
            "name": "Luke 15:27",
            "text": "Isque dixit illi : Frater tuus venit, et occidit pater tuus vitulum saginatum, quia salvum illum recepit. "
        },
        {
            "chapter": 15,
            "verse": 28,
            "name": "Luke 15:28",
            "text": "Indignatus est autem, et nolebat introire. Pater ergo illius egressus, cœpit rogare illum. "
        },
        {
            "chapter": 15,
            "verse": 29,
            "name": "Luke 15:29",
            "text": "At ille respondens, dixit patri suo : Ecce tot annis servio tibi, et numquam mandatum tuum præterivi : et numquam dedisti mihi hædum ut cum amicis meis epularer. "
        },
        {
            "chapter": 15,
            "verse": 30,
            "name": "Luke 15:30",
            "text": "Sed postquam filius tuus hic, qui devoravit substantiam suam cum meretricibus, venit, occidisti illi vitulum saginatum. "
        },
        {
            "chapter": 15,
            "verse": 31,
            "name": "Luke 15:31",
            "text": "At ipse dixit illi : Fili, tu semper mecum es, et omnia mea tua sunt : "
        },
        {
            "chapter": 15,
            "verse": 32,
            "name": "Luke 15:32",
            "text": "epulari autem, et gaudere oportebat, quia frater tuus hic mortuus erat, et revixit ; perierat, et inventus est.   "
        }
    ]
}