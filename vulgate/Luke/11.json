{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 42,
    "book_name": "Luke",
    "chapter": 11,
    "name": "Luke 11",
    "verses": [
        {
            "chapter": 11,
            "verse": 1,
            "name": "Luke 11:1",
            "text": "Et factum est : cum esset in quodam loco orans, ut cessavit, dixit unus ex discipulis ejus ad eum : Domine, doce nos orare, sicut docuit et Joannes discipulos suos. "
        },
        {
            "chapter": 11,
            "verse": 2,
            "name": "Luke 11:2",
            "text": "Et ait illis : Cum oratis, dicite : Pater, sanctificetur nomen tuum. Adveniat regnum tuum. "
        },
        {
            "chapter": 11,
            "verse": 3,
            "name": "Luke 11:3",
            "text": "Panem nostrum quotidianum da nobis hodie. "
        },
        {
            "chapter": 11,
            "verse": 4,
            "name": "Luke 11:4",
            "text": "Et dimitte nobis peccata nostra, siquidem et ipsi dimittimus omni debenti nobis. Et ne nos inducas in tentationem.  "
        },
        {
            "chapter": 11,
            "verse": 5,
            "name": "Luke 11:5",
            "text": " Et ait ad illos : Quis vestrum habebit amicum, et ibit ad illum media nocte, et dicet illi : Amice, commoda mihi tres panes, "
        },
        {
            "chapter": 11,
            "verse": 6,
            "name": "Luke 11:6",
            "text": "quoniam amicus meus venit de via ad me, et non habeo quod ponam ante illum, "
        },
        {
            "chapter": 11,
            "verse": 7,
            "name": "Luke 11:7",
            "text": "et ille de intus respondens dicat : Noli mihi molestus esse, jam ostium clausum est, et pueri mei mecum sunt in cubili : non possum surgere, et dare tibi. "
        },
        {
            "chapter": 11,
            "verse": 8,
            "name": "Luke 11:8",
            "text": "Et si ille perseveraverit pulsans : dico vobis, etsi non dabit illi surgens eo quod amicus ejus sit, propter improbitatem tamen ejus surget, et dabit illi quotquot habet necessarios. "
        },
        {
            "chapter": 11,
            "verse": 9,
            "name": "Luke 11:9",
            "text": "Et ego dico vobis : Petite, et dabitur vobis ; quærite, et invenietis ; pulsate, et aperietur vobis. "
        },
        {
            "chapter": 11,
            "verse": 10,
            "name": "Luke 11:10",
            "text": "Omnis enim qui petit, accipit : et qui quærit, invenit : et pulsanti aperietur. "
        },
        {
            "chapter": 11,
            "verse": 11,
            "name": "Luke 11:11",
            "text": "Quis autem ex vobis patrem petit panem, numquid lapidem dabit illi ? aut piscem, numquid pro pisce serpentem dabit illi ? "
        },
        {
            "chapter": 11,
            "verse": 12,
            "name": "Luke 11:12",
            "text": "aut si petierit ovum, numquid porriget illi scorpionem ? "
        },
        {
            "chapter": 11,
            "verse": 13,
            "name": "Luke 11:13",
            "text": "Si ergo vos, cum sitis mali, nostis bona data dare filiis vestris : quanto magis Pater vester de cælo dabit spiritum bonum petentibus se ?  "
        },
        {
            "chapter": 11,
            "verse": 14,
            "name": "Luke 11:14",
            "text": " Et erat ejiciens dæmonium, et illud erat mutum. Et cum ejecisset dæmonium, locutus est mutus, et admiratæ sunt turbæ. "
        },
        {
            "chapter": 11,
            "verse": 15,
            "name": "Luke 11:15",
            "text": "Quidam autem ex eis dixerunt : In Beelzebub principe dæmoniorum ejicit dæmonia. "
        },
        {
            "chapter": 11,
            "verse": 16,
            "name": "Luke 11:16",
            "text": "Et alii tentantes, signum de cælo quærebant ab eo. "
        },
        {
            "chapter": 11,
            "verse": 17,
            "name": "Luke 11:17",
            "text": "Ipse autem ut vidit cogitationes eorum, dixit eis : Omne regnum in seipsum divisum desolabitur, et domus supra domum cadet. "
        },
        {
            "chapter": 11,
            "verse": 18,
            "name": "Luke 11:18",
            "text": "Si autem et Satanas in seipsum divisus est, quomodo stabit regnum ejus ? quia dicitis in Beelzebub me ejicere dæmonia. "
        },
        {
            "chapter": 11,
            "verse": 19,
            "name": "Luke 11:19",
            "text": "Si autem ego in Beelzebub ejicio dæmonia : filii vestri in quo ejiciunt ? ideo ipsi judices vestri erunt. "
        },
        {
            "chapter": 11,
            "verse": 20,
            "name": "Luke 11:20",
            "text": "Porro si in digito Dei ejicio dæmonia : profecto pervenit in vos regnum Dei. "
        },
        {
            "chapter": 11,
            "verse": 21,
            "name": "Luke 11:21",
            "text": "Cum fortis armatus custodit atrium suum, in pace sunt ea quæ possidet. "
        },
        {
            "chapter": 11,
            "verse": 22,
            "name": "Luke 11:22",
            "text": "Si autem fortior eo superveniens vicerit eum, universa arma ejus auferet, in quibus confidebat, et spolia ejus distribuet. "
        },
        {
            "chapter": 11,
            "verse": 23,
            "name": "Luke 11:23",
            "text": "Qui non est mecum, contra me est : et qui non colligit mecum, dispergit. "
        },
        {
            "chapter": 11,
            "verse": 24,
            "name": "Luke 11:24",
            "text": "Cum immundus spiritus exierit de homine, ambulat per loca inaquosa, quærens requiem : et non inveniens dicit : Revertar in domum meam unde exivi. "
        },
        {
            "chapter": 11,
            "verse": 25,
            "name": "Luke 11:25",
            "text": "Et cum venerit, invenit eam scopis mundatam, et ornatam. "
        },
        {
            "chapter": 11,
            "verse": 26,
            "name": "Luke 11:26",
            "text": "Tunc vadit, et assumit septem alios spiritus secum, nequiores se, et ingressi habitant ibi. Et fiunt novissima hominis illius pejora prioribus.  "
        },
        {
            "chapter": 11,
            "verse": 27,
            "name": "Luke 11:27",
            "text": " Factum est autem, cum hæc diceret : extollens vocem quædam mulier de turba dixit illi : Beatus venter qui te portavit, et ubera quæ suxisti. "
        },
        {
            "chapter": 11,
            "verse": 28,
            "name": "Luke 11:28",
            "text": "At ille dixit : Quinimmo beati, qui audiunt verbum Dei et custodiunt illud.  "
        },
        {
            "chapter": 11,
            "verse": 29,
            "name": "Luke 11:29",
            "text": " Turbis autem concurrentibus cœpit dicere : Generatio hæc, generatio nequam est : signum quærit, et signum non dabitur ei, nisi signum Jonæ prophetæ. "
        },
        {
            "chapter": 11,
            "verse": 30,
            "name": "Luke 11:30",
            "text": "Nam sicut fuit Jonas signum Ninivitis, ita erit et Filius hominis generationi isti. "
        },
        {
            "chapter": 11,
            "verse": 31,
            "name": "Luke 11:31",
            "text": "Regina austri surget in judicio cum viris generationis hujus, et condemnabit illos : quia venit a finibus terræ audire sapientiam Salomonis : et ecce plus quam Salomon hic. "
        },
        {
            "chapter": 11,
            "verse": 32,
            "name": "Luke 11:32",
            "text": "Viri Ninivitæ surgent in judicio cum generatione hac, et condemnabunt illam : quia pœnitentiam egerunt ad prædicationem Jonæ, et ecce plus quam Jonas hic.  "
        },
        {
            "chapter": 11,
            "verse": 33,
            "name": "Luke 11:33",
            "text": " Nemo lucernam accendit, et in abscondito ponit, neque sub modio : sed supra candelabrum, ut qui ingrediuntur, lumen videant. "
        },
        {
            "chapter": 11,
            "verse": 34,
            "name": "Luke 11:34",
            "text": "Lucerna corporis tui est oculus tuus. Si oculus tuus fuerit simplex, totum corpus tuum lucidum erit : si autem nequam fuerit, etiam corpus tuum tenebrosum erit. "
        },
        {
            "chapter": 11,
            "verse": 35,
            "name": "Luke 11:35",
            "text": "Vide ergo ne lumen quod in te est, tenebræ sint. "
        },
        {
            "chapter": 11,
            "verse": 36,
            "name": "Luke 11:36",
            "text": "Si ergo corpus tuum totum lucidum fuerit, non habens aliquam partem tenebrarum, erit lucidum totum, et sicut lucerna fulgoris illuminabit te. "
        },
        {
            "chapter": 11,
            "verse": 37,
            "name": "Luke 11:37",
            "text": "Et cum loqueretur, rogavit illum quidam pharisæus ut pranderet apud se. Et ingressus recubuit.  "
        },
        {
            "chapter": 11,
            "verse": 38,
            "name": "Luke 11:38",
            "text": " Pharisæus autem cœpit intra se reputans dicere, quare non baptizatus esset ante prandium. "
        },
        {
            "chapter": 11,
            "verse": 39,
            "name": "Luke 11:39",
            "text": "Et ait Dominus ad illum : Nunc vos pharisæi, quod deforis est calicis et catini, mundatis : quod autem intus est vestrum, plenum est rapina et iniquitate. "
        },
        {
            "chapter": 11,
            "verse": 40,
            "name": "Luke 11:40",
            "text": "Stulti ! nonne qui fecit quod deforis est, etiam id quod deintus est fecit ? "
        },
        {
            "chapter": 11,
            "verse": 41,
            "name": "Luke 11:41",
            "text": "Verumtamen quod superest, date eleemosynam : et ecce omnia munda sunt vobis. "
        },
        {
            "chapter": 11,
            "verse": 42,
            "name": "Luke 11:42",
            "text": "Sed væ vobis, pharisæis, quia decimatis mentham, et rutam, et omne olus, et præteritis judicium et caritatem Dei : hæc autem oportuit facere, et illa non omittere. "
        },
        {
            "chapter": 11,
            "verse": 43,
            "name": "Luke 11:43",
            "text": "Væ vobis, pharisæis, quia diligitis primas cathedras in synagogis, et salutationes in foro. "
        },
        {
            "chapter": 11,
            "verse": 44,
            "name": "Luke 11:44",
            "text": "Væ vobis, quia estis ut monumenta, quæ non apparent, et homines ambulantes supra, nesciunt. "
        },
        {
            "chapter": 11,
            "verse": 45,
            "name": "Luke 11:45",
            "text": "Respondens autem quidam ex legisperitis, ait illi : Magister, hæc dicens etiam contumeliam nobis facis. "
        },
        {
            "chapter": 11,
            "verse": 46,
            "name": "Luke 11:46",
            "text": "At ille ait : Et vobis legisperitis væ : quia oneratis homines oneribus, quæ portare non possunt, et ipsi uno digito vestro non tangitis sarcinas. "
        },
        {
            "chapter": 11,
            "verse": 47,
            "name": "Luke 11:47",
            "text": "Væ vobis, qui ædificatis monumenta prophetarum : patres autem vestri occiderunt illos. "
        },
        {
            "chapter": 11,
            "verse": 48,
            "name": "Luke 11:48",
            "text": "Profecto testificamini quod consentitis operibus patrum vestrorum : quoniam ipsi quidem eos occiderunt, vos autem ædificatis eorum sepulchra. "
        },
        {
            "chapter": 11,
            "verse": 49,
            "name": "Luke 11:49",
            "text": "Propterea et sapientia Dei dixit : Mittam ad illos prophetas, et apostolos, et ex illis occident, et persequentur : "
        },
        {
            "chapter": 11,
            "verse": 50,
            "name": "Luke 11:50",
            "text": "ut inquiratur sanguis omnium prophetarum, qui effusus est a constitutione mundi a generatione ista, "
        },
        {
            "chapter": 11,
            "verse": 51,
            "name": "Luke 11:51",
            "text": "a sanguine Abel, usque ad sanguinem Zachariæ, qui periit inter altare et ædem. Ita dico vobis, requiretur ab hac generatione. "
        },
        {
            "chapter": 11,
            "verse": 52,
            "name": "Luke 11:52",
            "text": "Væ vobis, legisperitis, quia tulistis clavem scientiæ : ipsi non introistis, et eos qui introibant, prohibuistis. "
        },
        {
            "chapter": 11,
            "verse": 53,
            "name": "Luke 11:53",
            "text": "Cum autem hæc ad illos diceret, cœperunt pharisæi et legisperiti graviter insistere, et os ejus opprimere de multis, "
        },
        {
            "chapter": 11,
            "verse": 54,
            "name": "Luke 11:54",
            "text": "insidiantes ei, et quærentes aliquid capere de ore ejus, ut accusarent eum.   "
        }
    ]
}