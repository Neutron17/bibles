{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 42,
    "book_name": "Luke",
    "chapter": 14,
    "name": "Luke 14",
    "verses": [
        {
            "chapter": 14,
            "verse": 1,
            "name": "Luke 14:1",
            "text": "Et factum est cum intraret Jesus in domum cujusdam principis pharisæorum sabbato manducare panem, et ipsi observabant eum. "
        },
        {
            "chapter": 14,
            "verse": 2,
            "name": "Luke 14:2",
            "text": "Et ecce homo quidam hydropicus erat ante illum. "
        },
        {
            "chapter": 14,
            "verse": 3,
            "name": "Luke 14:3",
            "text": "Et respondens Jesus dixit ad legisperitos et pharisæos, dicens : Si licet sabbato curare ? "
        },
        {
            "chapter": 14,
            "verse": 4,
            "name": "Luke 14:4",
            "text": "At illi tacuerunt. Ipse vero apprehensum sanavit eum, ac dimisit. "
        },
        {
            "chapter": 14,
            "verse": 5,
            "name": "Luke 14:5",
            "text": "Et respondens ad illos dixit : Cujus vestrum asinus, aut bos in puteum cadet, et non continuo extrahet illum die sabbati ? "
        },
        {
            "chapter": 14,
            "verse": 6,
            "name": "Luke 14:6",
            "text": "Et non poterant ad hæc respondere illi.  "
        },
        {
            "chapter": 14,
            "verse": 7,
            "name": "Luke 14:7",
            "text": " Dicebat autem et ad invitatos parabolam, intendens quomodo primos accubitus eligerent, dicens ad illos : "
        },
        {
            "chapter": 14,
            "verse": 8,
            "name": "Luke 14:8",
            "text": "Cum invitatus fueris ad nuptias, non discumbas in primo loco, ne forte honoratior te sit invitatus ab illo. "
        },
        {
            "chapter": 14,
            "verse": 9,
            "name": "Luke 14:9",
            "text": "Et veniens is, qui te et illum vocavit, dicat tibi : Da huic locum : et tunc incipias cum rubore novissimum locum tenere. "
        },
        {
            "chapter": 14,
            "verse": 10,
            "name": "Luke 14:10",
            "text": "Sed cum vocatus fueris, vade, recumbe in novissimo loco : ut, cum venerit qui te invitavit, dicat tibi : Amice, ascende superius. Tunc erit tibi gloria coram simul discumbentibus : "
        },
        {
            "chapter": 14,
            "verse": 11,
            "name": "Luke 14:11",
            "text": "quia omnis, qui se exaltat, humiliabitur : et qui se humiliat, exaltabitur.  "
        },
        {
            "chapter": 14,
            "verse": 12,
            "name": "Luke 14:12",
            "text": " Dicebat autem et ei, qui invitaverat : Cum facis prandium, aut cœnam, noli vocare amicos tuos, neque fratres tuos, neque cognatos, neque vicinos divites : ne forte te et ipsi reinvitent, et fiat tibi retributio ; "
        },
        {
            "chapter": 14,
            "verse": 13,
            "name": "Luke 14:13",
            "text": "sed cum facis convivium, voca pauperes, debiles, claudos, et cæcos : "
        },
        {
            "chapter": 14,
            "verse": 14,
            "name": "Luke 14:14",
            "text": "et beatus eris, quia non habent retribuere tibi : retribuetur enim tibi in resurrectione justorum.  "
        },
        {
            "chapter": 14,
            "verse": 15,
            "name": "Luke 14:15",
            "text": " Hæc cum audisset quidam de simul discumbentibus, dixit illi : Beatus qui manducabit panem in regno Dei. "
        },
        {
            "chapter": 14,
            "verse": 16,
            "name": "Luke 14:16",
            "text": "At ipse dixit ei : Homo quidam fecit cœnam magnam, et vocavit multos. "
        },
        {
            "chapter": 14,
            "verse": 17,
            "name": "Luke 14:17",
            "text": "Et misit servum suum hora cœnæ dicere invitatis ut venirent, quia jam parata sunt omnia. "
        },
        {
            "chapter": 14,
            "verse": 18,
            "name": "Luke 14:18",
            "text": "Et cœperunt simul omnes excusare. Primus dixit ei : Villam emi, et necesse habeo exire, et videre illam : rogo te, habe me excusatum. "
        },
        {
            "chapter": 14,
            "verse": 19,
            "name": "Luke 14:19",
            "text": "Et alter dixit : Juga boum emi quinque, et eo probare illa : rogo te, habe me excusatum. "
        },
        {
            "chapter": 14,
            "verse": 20,
            "name": "Luke 14:20",
            "text": "Et alius dixit : Uxorem duxi, et ideo non possum venire. "
        },
        {
            "chapter": 14,
            "verse": 21,
            "name": "Luke 14:21",
            "text": "Et reversus servus nuntiavit hæc domino suo. Tunc iratus paterfamilias, dixit servo suo : Exi cito in plateas et vicos civitatis : et pauperes, ac debiles, et cæcos, et claudos introduc huc. "
        },
        {
            "chapter": 14,
            "verse": 22,
            "name": "Luke 14:22",
            "text": "Et ait servus : Domine, factum est ut imperasti, et adhuc locus est. "
        },
        {
            "chapter": 14,
            "verse": 23,
            "name": "Luke 14:23",
            "text": "Et ait dominus servo : Exi in vias, et sæpes : et compelle intrare, ut impleatur domus mea. "
        },
        {
            "chapter": 14,
            "verse": 24,
            "name": "Luke 14:24",
            "text": "Dico autem vobis quod nemo virorum illorum qui vocati sunt, gustabit cœnam meam.  "
        },
        {
            "chapter": 14,
            "verse": 25,
            "name": "Luke 14:25",
            "text": " Ibant autem turbæ multæ cum eo : et conversus dixit ad illos : "
        },
        {
            "chapter": 14,
            "verse": 26,
            "name": "Luke 14:26",
            "text": "Si quis venit ad me, et non odit patrem suum, et matrem, et uxorem, et filios, et fratres, et sorores, adhuc autem et animam suam, non potest meus esse discipulus. "
        },
        {
            "chapter": 14,
            "verse": 27,
            "name": "Luke 14:27",
            "text": "Et qui non bajulat crucem suam, et venit post me, non potest meus esse discipulus. "
        },
        {
            "chapter": 14,
            "verse": 28,
            "name": "Luke 14:28",
            "text": "Quis enim ex vobis volens turrim ædificare, non prius sedens computat sumptus, qui necessarii sunt, si habeat ad perficiendum, "
        },
        {
            "chapter": 14,
            "verse": 29,
            "name": "Luke 14:29",
            "text": "ne, posteaquam posuerit fundamentum, et non potuerit perficere, omnes qui vident, incipiant illudere ei, "
        },
        {
            "chapter": 14,
            "verse": 30,
            "name": "Luke 14:30",
            "text": "dicentes : Quia hic homo cœpit ædificare, et non potuit consummare ? "
        },
        {
            "chapter": 14,
            "verse": 31,
            "name": "Luke 14:31",
            "text": "Aut quis rex iturus committere bellum adversus alium regem, non sedens prius cogitat, si possit cum decem millibus occurrere ei, qui cum viginti millibus venit ad se ? "
        },
        {
            "chapter": 14,
            "verse": 32,
            "name": "Luke 14:32",
            "text": "Alioquin adhuc illo longe agente, legationem mittens rogat ea quæ pacis sunt. "
        },
        {
            "chapter": 14,
            "verse": 33,
            "name": "Luke 14:33",
            "text": "Sic ergo omnis ex vobis, qui non renuntiat omnibus quæ possidet, non potest meus esse discipulus. "
        },
        {
            "chapter": 14,
            "verse": 34,
            "name": "Luke 14:34",
            "text": "Bonum est sal : si autem sal evanuerit, in quo condietur ? "
        },
        {
            "chapter": 14,
            "verse": 35,
            "name": "Luke 14:35",
            "text": "Neque in terram, neque in sterquilinium utile est, sed foras mittetur. Qui habet aures audiendi, audiat.   "
        }
    ]
}