{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 42,
    "book_name": "Luke",
    "chapter": 16,
    "name": "Luke 16",
    "verses": [
        {
            "chapter": 16,
            "verse": 1,
            "name": "Luke 16:1",
            "text": "Dicebat autem et ad discipulos suos : Homo quidam erat dives, qui habebat villicum : et hic diffamatus est apud illum quasi dissipasset bona ipsius. "
        },
        {
            "chapter": 16,
            "verse": 2,
            "name": "Luke 16:2",
            "text": "Et vocavit illum, et ait illi : Quid hoc audio de te ? redde rationem villicationis tuæ : jam enim non poteris villicare. "
        },
        {
            "chapter": 16,
            "verse": 3,
            "name": "Luke 16:3",
            "text": "Ait autem villicus intra se : Quid faciam, quia dominus meus aufert a me villicationem ? Fodere non valeo, mendicare erubesco. "
        },
        {
            "chapter": 16,
            "verse": 4,
            "name": "Luke 16:4",
            "text": "Scio quid faciam, ut, cum amotus fuero a villicatione, recipiant me in domos suas. "
        },
        {
            "chapter": 16,
            "verse": 5,
            "name": "Luke 16:5",
            "text": "Convocatis itaque singulis debitoribus domini sui, dicebat primo : Quantum debes domino meo ? "
        },
        {
            "chapter": 16,
            "verse": 6,
            "name": "Luke 16:6",
            "text": "At ille dixit : Centum cados olei. Dixitque illi : Accipe cautionem tuam : et sede cito, scribe quinquaginta. "
        },
        {
            "chapter": 16,
            "verse": 7,
            "name": "Luke 16:7",
            "text": "Deinde alii dixit : Tu vero quantum debes ? Qui ait : Centum coros tritici. Ait illi : Accipe litteras tuas, et scribe octoginta. "
        },
        {
            "chapter": 16,
            "verse": 8,
            "name": "Luke 16:8",
            "text": "Et laudavit dominus villicum iniquitatis, quia prudenter fecisset : quia filii hujus sæculi prudentiores filiis lucis in generatione sua sunt. "
        },
        {
            "chapter": 16,
            "verse": 9,
            "name": "Luke 16:9",
            "text": "Et ego vobis dico : facite vobis amicos de mammona iniquitatis : ut, cum defeceritis, recipiant vos in æterna tabernacula. "
        },
        {
            "chapter": 16,
            "verse": 10,
            "name": "Luke 16:10",
            "text": "Qui fidelis est in minimo, et in majori fidelis est : et qui in modico iniquus est, et in majori iniquus est. "
        },
        {
            "chapter": 16,
            "verse": 11,
            "name": "Luke 16:11",
            "text": "Si ergo in iniquo mammona fideles non fuistis quod verum est, quis credet vobis ? "
        },
        {
            "chapter": 16,
            "verse": 12,
            "name": "Luke 16:12",
            "text": "Et si in alieno fideles non fuistis, quod vestrum est, quis dabit vobis ? "
        },
        {
            "chapter": 16,
            "verse": 13,
            "name": "Luke 16:13",
            "text": "Nemo servus potest duobus dominis servire : aut enim unum odiet, et alterum diliget : aut uni adhærebit, et alterum contemnet. Non potestis Deo servire et mammonæ.  "
        },
        {
            "chapter": 16,
            "verse": 14,
            "name": "Luke 16:14",
            "text": " Audiebant autem omnia hæc pharisæi, qui erant avari : et deridebant illum. "
        },
        {
            "chapter": 16,
            "verse": 15,
            "name": "Luke 16:15",
            "text": "Et ait illis : Vos estis qui justificatis vos coram hominibus : Deus autem novit corda vestra : quia quod hominibus altum est, abominatio est ante Deum. "
        },
        {
            "chapter": 16,
            "verse": 16,
            "name": "Luke 16:16",
            "text": "Lex et prophetæ usque ad Joannem : ex eo regnum Dei evangelizatur, et omnis in illud vim facit. "
        },
        {
            "chapter": 16,
            "verse": 17,
            "name": "Luke 16:17",
            "text": "Facilius est autem cælum et terram præterire, quam de lege unum apicem cadere. "
        },
        {
            "chapter": 16,
            "verse": 18,
            "name": "Luke 16:18",
            "text": "Omnis qui dimittit uxorem suam et alteram ducit, mœchatur : et qui dimissam a viro ducit, mœchatur.  "
        },
        {
            "chapter": 16,
            "verse": 19,
            "name": "Luke 16:19",
            "text": " Homo quidam erat dives, qui induebatur purpura et bysso, et epulabatur quotidie splendide. "
        },
        {
            "chapter": 16,
            "verse": 20,
            "name": "Luke 16:20",
            "text": "Et erat quidam mendicus, nomine Lazarus, qui jacebat ad januam ejus, ulceribus plenus, "
        },
        {
            "chapter": 16,
            "verse": 21,
            "name": "Luke 16:21",
            "text": "cupiens saturari de micis quæ cadebant de mensa divitis, et nemo illi dabat : sed et canes veniebant, et lingebant ulcera ejus. "
        },
        {
            "chapter": 16,
            "verse": 22,
            "name": "Luke 16:22",
            "text": "Factum est autem ut moreretur mendicus, et portaretur ab angelis in sinum Abrahæ. Mortuus est autem et dives, et sepultus est in inferno. "
        },
        {
            "chapter": 16,
            "verse": 23,
            "name": "Luke 16:23",
            "text": "Elevans autem oculos suos, cum esset in tormentis, vidit Abraham a longe, et Lazarum in sinu ejus : "
        },
        {
            "chapter": 16,
            "verse": 24,
            "name": "Luke 16:24",
            "text": "et ipse clamans dixit : Pater Abraham, miserere mei, et mitte Lazarum ut intingat extremum digiti sui in aquam, ut refrigeret linguam meam, quia crucior in hac flamma. "
        },
        {
            "chapter": 16,
            "verse": 25,
            "name": "Luke 16:25",
            "text": "Et dixit illi Abraham : Fili, recordare quia recepisti bona in vita tua, et Lazarus similiter mala : nunc autem hic consolatur, tu vero cruciaris : "
        },
        {
            "chapter": 16,
            "verse": 26,
            "name": "Luke 16:26",
            "text": "et in his omnibus inter nos et vos chaos magnum firmatum est : ut hi qui volunt hinc transire ad vos, non possint, neque inde huc transmeare. "
        },
        {
            "chapter": 16,
            "verse": 27,
            "name": "Luke 16:27",
            "text": "Et ait : Rogo ergo te, pater, ut mittas eum in domum patris mei : "
        },
        {
            "chapter": 16,
            "verse": 28,
            "name": "Luke 16:28",
            "text": "habeo enim quinque fratres : ut testetur illis, ne et ipsi veniant in hunc locum tormentorum. "
        },
        {
            "chapter": 16,
            "verse": 29,
            "name": "Luke 16:29",
            "text": "Et ait illi Abraham : Habent Moysen et prophetas : audiant illos. "
        },
        {
            "chapter": 16,
            "verse": 30,
            "name": "Luke 16:30",
            "text": "At ille dixit : Non, pater Abraham : sed si quis ex mortuis ierit ad eos, pœnitentiam agent. "
        },
        {
            "chapter": 16,
            "verse": 31,
            "name": "Luke 16:31",
            "text": "Ait autem illi : Si Moysen et prophetas non audiunt, neque si quis ex mortuis resurrexerit, credent.   "
        }
    ]
}