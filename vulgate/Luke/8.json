{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 42,
    "book_name": "Luke",
    "chapter": 8,
    "name": "Luke 8",
    "verses": [
        {
            "chapter": 8,
            "verse": 1,
            "name": "Luke 8:1",
            "text": "Et factum est deinceps, et ipse iter faciebat per civitates, et castella prædicans, et evangelizans regnum Dei : et duodecim cum illo, "
        },
        {
            "chapter": 8,
            "verse": 2,
            "name": "Luke 8:2",
            "text": "et mulieres aliquæ, quæ erant curatæ a spiritibus malignis et infirmantibus : Maria, quæ vocatur Magdalene, de qua septem dæmonia exierant, "
        },
        {
            "chapter": 8,
            "verse": 3,
            "name": "Luke 8:3",
            "text": "et Joanna uxor Chusæ procuratoris Herodis, et Susanna, et aliæ multæ, quæ ministrabant ei de facultatibus suis.  "
        },
        {
            "chapter": 8,
            "verse": 4,
            "name": "Luke 8:4",
            "text": " Cum autem turba plurima convenirent, et de civitatibus properarent ad eum, dixit per similitudinem : "
        },
        {
            "chapter": 8,
            "verse": 5,
            "name": "Luke 8:5",
            "text": "Exiit qui seminat, seminare semen suum. Et dum seminat, aliud cecidit secus viam, et conculcatum est, et volucres cæli comederunt illud. "
        },
        {
            "chapter": 8,
            "verse": 6,
            "name": "Luke 8:6",
            "text": "Et aliud cecidit supra petram : et natum aruit, quia non habebat humorem. "
        },
        {
            "chapter": 8,
            "verse": 7,
            "name": "Luke 8:7",
            "text": "Et aliud cecidit inter spinas, et simul exortæ spinæ suffocaverunt illud. "
        },
        {
            "chapter": 8,
            "verse": 8,
            "name": "Luke 8:8",
            "text": "Et aliud cecidit in terram bonam : et ortum fecit fructum centuplum. Hæc dicens clamabat : Qui habet aures audiendi, audiat.  "
        },
        {
            "chapter": 8,
            "verse": 9,
            "name": "Luke 8:9",
            "text": " Interrogabant autem eum discipuli ejus, quæ esset hæc parabola. "
        },
        {
            "chapter": 8,
            "verse": 10,
            "name": "Luke 8:10",
            "text": "Quibus ipse dixit : Vobis datum est nosse mysterium regni Dei, ceteris autem in parabolis : ut videntes non videant, et audientes non intelligant.  "
        },
        {
            "chapter": 8,
            "verse": 11,
            "name": "Luke 8:11",
            "text": " Est autem hæc parabola : Semen est verbum Dei. "
        },
        {
            "chapter": 8,
            "verse": 12,
            "name": "Luke 8:12",
            "text": "Qui autem secus viam, hi sunt qui audiunt : deinde venit diabolus, et tollit verbum de corde eorum, ne credentes salvi fiant. "
        },
        {
            "chapter": 8,
            "verse": 13,
            "name": "Luke 8:13",
            "text": "Nam qui supra petram, qui cum audierint, cum gaudio suscipiunt verbum : et hi radices non habent : qui ad tempus credunt, et in tempore tentationis recedunt. "
        },
        {
            "chapter": 8,
            "verse": 14,
            "name": "Luke 8:14",
            "text": "Quod autem in spinas cecidit : hi sunt qui audierunt, et a sollicitudinibus, et divitiis, et voluptatibus vitæ euntes, suffocantur, et non referunt fructum. "
        },
        {
            "chapter": 8,
            "verse": 15,
            "name": "Luke 8:15",
            "text": "Quod autem in bonam terram : hi sunt qui in corde bono et optimo audientes verbum retinent, et fructum afferunt in patientia.  "
        },
        {
            "chapter": 8,
            "verse": 16,
            "name": "Luke 8:16",
            "text": " Nemo autem lucernam accendens, operit eam vase, aut subtus lectum ponit : sed supra candelabrum ponit, ut intrantes videant lumen. "
        },
        {
            "chapter": 8,
            "verse": 17,
            "name": "Luke 8:17",
            "text": "Non est enim occultum, quod non manifestetur : nec absconditum, quod non cognoscatur, et in palam veniat. "
        },
        {
            "chapter": 8,
            "verse": 18,
            "name": "Luke 8:18",
            "text": "Videte ergo quomodo audiatis ? Qui enim habet, dabitur illi : et quicumque non habet, etiam quod putat se habere, auferetur ab illo.  "
        },
        {
            "chapter": 8,
            "verse": 19,
            "name": "Luke 8:19",
            "text": " Venerunt autem ad illum mater et fratres ejus, et non poterant adire eum præ turba. "
        },
        {
            "chapter": 8,
            "verse": 20,
            "name": "Luke 8:20",
            "text": "Et nuntiatum est illi : Mater tua et fratres tui stant foris, volentes te videre. "
        },
        {
            "chapter": 8,
            "verse": 21,
            "name": "Luke 8:21",
            "text": "Qui respondens, dixit ad eos : Mater mea et fratres mei hi sunt, qui verbum Dei audiunt et faciunt.  "
        },
        {
            "chapter": 8,
            "verse": 22,
            "name": "Luke 8:22",
            "text": " Factum est autem in una dierum : et ipse ascendit in naviculam, et discipuli ejus, et ait ad illos : Transfretemus trans stagnum. Et ascenderunt. "
        },
        {
            "chapter": 8,
            "verse": 23,
            "name": "Luke 8:23",
            "text": "Et navigantibus illis, obdormivit, et descendit procella venti in stagnum, et complebantur, et periclitabantur. "
        },
        {
            "chapter": 8,
            "verse": 24,
            "name": "Luke 8:24",
            "text": "Accedentes autem suscitaverunt eum, dicentes : Præceptor, perimus. At ille surgens, increpavit ventum, et tempestatem aquæ, et cessavit : et facta est tranquillitas. "
        },
        {
            "chapter": 8,
            "verse": 25,
            "name": "Luke 8:25",
            "text": "Dixit autem illis : Ubi est fides vestra ? Qui timentes, mirati sunt ad invicem, dicentes : Quis putas hic est, quia et ventis, et mari imperat, et obediunt ei ?  "
        },
        {
            "chapter": 8,
            "verse": 26,
            "name": "Luke 8:26",
            "text": " Et navigaverunt ad regionem Gerasenorum, quæ est contra Galilæam. "
        },
        {
            "chapter": 8,
            "verse": 27,
            "name": "Luke 8:27",
            "text": "Et cum egressus esset ad terram, occurrit illi vir quidam, qui habebat dæmonium jam temporibus multis, et vestimento non induebatur, neque in domo manebat, sed in monumentis. "
        },
        {
            "chapter": 8,
            "verse": 28,
            "name": "Luke 8:28",
            "text": "Is, ut vidit Jesum, procidit ante illum : et exclamans voce magna, dixit : Quid mihi et tibi est, Jesu Fili Dei Altissimi ? obsecro te, ne me torqueas. "
        },
        {
            "chapter": 8,
            "verse": 29,
            "name": "Luke 8:29",
            "text": "Præcipiebat enim spiritui immundo ut exiret ab homine. Multis enim temporibus arripiebat illum, et vinciebatur catenis, et compedibus custoditus. Et ruptis vinculis agebatur a dæmonio in deserta. "
        },
        {
            "chapter": 8,
            "verse": 30,
            "name": "Luke 8:30",
            "text": "Interrogavit autem illum Jesus, dicens : Quod tibi nomen est ? At ille dixit : Legio : quia intraverant dæmonia multa in eum. "
        },
        {
            "chapter": 8,
            "verse": 31,
            "name": "Luke 8:31",
            "text": "Et rogabant illum ne imperaret illis ut in abyssum irent. "
        },
        {
            "chapter": 8,
            "verse": 32,
            "name": "Luke 8:32",
            "text": "Erat autem ibi grex porcorum multorum pascentium in monte : et rogabant eum, ut permitteret eis in illos ingredi. Et permisit illis. "
        },
        {
            "chapter": 8,
            "verse": 33,
            "name": "Luke 8:33",
            "text": "Exierunt ergo dæmonia ab homine, et intraverunt in porcos : et impetu abiit grex per præceps in stagnum, et suffocatus est. "
        },
        {
            "chapter": 8,
            "verse": 34,
            "name": "Luke 8:34",
            "text": "Quod ut viderunt factum qui pascebant, fugerunt, et nuntiaverunt in civitatem et in villas. "
        },
        {
            "chapter": 8,
            "verse": 35,
            "name": "Luke 8:35",
            "text": "Exierunt autem videre quod factum est, et venerunt ad Jesum, et invenerunt hominem sedentem, a quo dæmonia exierant, vestitum ac sana mente, ad pedes ejus, et timuerunt. "
        },
        {
            "chapter": 8,
            "verse": 36,
            "name": "Luke 8:36",
            "text": "Nuntiaverunt autem illis et qui viderant, quomodo sanus factus esset a legione : "
        },
        {
            "chapter": 8,
            "verse": 37,
            "name": "Luke 8:37",
            "text": "et rogaverunt illum omnis multitudo regionis Gerasenorum ut discederet ab ipsis : quia magno timore tenebantur. Ipse autem ascendens navim, reversus est. "
        },
        {
            "chapter": 8,
            "verse": 38,
            "name": "Luke 8:38",
            "text": "Et rogabat illum vir, a quo dæmonia exierant, ut cum eo esset. Dimisit autem eum Jesus, dicens : "
        },
        {
            "chapter": 8,
            "verse": 39,
            "name": "Luke 8:39",
            "text": "Redi in domum tuam, et narra quanta tibi fecit Deus. Et abiit per universam civitatem, prædicans quanta illi fecisset Jesus.  "
        },
        {
            "chapter": 8,
            "verse": 40,
            "name": "Luke 8:40",
            "text": " Factum est autem cum rediisset Jesus, excepit illum turba : erunt enim omnes exspectantes eum. "
        },
        {
            "chapter": 8,
            "verse": 41,
            "name": "Luke 8:41",
            "text": "Et ecce venit vir, cui nomen Jairus, et ipse princeps synagogæ erat : et cecidit ad pedes Jesu, rogans eum ut intraret in domum ejus, "
        },
        {
            "chapter": 8,
            "verse": 42,
            "name": "Luke 8:42",
            "text": "quia unica filia erat ei fere annorum duodecim, et hæc moriebatur. Et contigit, dum iret, a turba comprimebatur. "
        },
        {
            "chapter": 8,
            "verse": 43,
            "name": "Luke 8:43",
            "text": "Et mulier quædam erat in fluxu sanguinis ab annis duodecim, quæ in medicos erogaverat omnem substantiam suam, nec ab ullo potuit curari : "
        },
        {
            "chapter": 8,
            "verse": 44,
            "name": "Luke 8:44",
            "text": "accessit retro, et tetigit fimbriam vestimenti ejus : et confestim stetit fluxus sanguinis ejus. "
        },
        {
            "chapter": 8,
            "verse": 45,
            "name": "Luke 8:45",
            "text": "Et ait Jesus : Quis est, qui me tetigit ? Negantibus autem omnibus, dixit Petrus, et qui cum illo erant : Præceptor, turbæ te comprimunt, et affligunt, et dicis : Quis me tetigit ? "
        },
        {
            "chapter": 8,
            "verse": 46,
            "name": "Luke 8:46",
            "text": "Et dicit Jesus : Tetigit me aliquis : nam ego novi virtutem de me exiisse. "
        },
        {
            "chapter": 8,
            "verse": 47,
            "name": "Luke 8:47",
            "text": "Videns autem mulier, quia non latuit, tremens venit, et procidit ante pedes ejus : et ob quam causam tetigerit eum, indicavit coram omni populo : et quemadmodum confestim sanata sit. "
        },
        {
            "chapter": 8,
            "verse": 48,
            "name": "Luke 8:48",
            "text": "At ipse dixit ei : Filia, fides tua salvam te fecit : vade in pace. "
        },
        {
            "chapter": 8,
            "verse": 49,
            "name": "Luke 8:49",
            "text": "Adhuc illo loquente, venit quidam ad principem synagogæ, dicens ei : Quia mortua est filia tua, noli vexare illum. "
        },
        {
            "chapter": 8,
            "verse": 50,
            "name": "Luke 8:50",
            "text": "Jesus autem, audito hoc verbo, respondit patri puellæ : Noli timere, crede tantum, et salva erit. "
        },
        {
            "chapter": 8,
            "verse": 51,
            "name": "Luke 8:51",
            "text": "Et cum venisset domum, non permisit intrare secum quemquam, nisi Petrum, et Jacobum, et Joannem, et patrem, et matrem puellæ. "
        },
        {
            "chapter": 8,
            "verse": 52,
            "name": "Luke 8:52",
            "text": "Flebant autem omnes, et plangebant illam. At ille dixit : Nolite flere : non est mortua puella, sed dormit. "
        },
        {
            "chapter": 8,
            "verse": 53,
            "name": "Luke 8:53",
            "text": "Et deridebant eum, scientes quod mortua esset. "
        },
        {
            "chapter": 8,
            "verse": 54,
            "name": "Luke 8:54",
            "text": "Ipse autem tenens manum ejus clamavit, dicens : Puella, surge. "
        },
        {
            "chapter": 8,
            "verse": 55,
            "name": "Luke 8:55",
            "text": "Et reversus est spiritus ejus, et surrexit continuo. Et jussit illi dari manducare. "
        },
        {
            "chapter": 8,
            "verse": 56,
            "name": "Luke 8:56",
            "text": "Et stupuerunt parentes ejus, quibus præcepit ne alicui dicerent quod factum erat.   "
        }
    ]
}