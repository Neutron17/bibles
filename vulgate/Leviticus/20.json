{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 3,
    "book_name": "Leviticus",
    "chapter": 20,
    "name": "Leviticus 20",
    "verses": [
        {
            "chapter": 20,
            "verse": 1,
            "name": "Leviticus 20:1",
            "text": "Locutusque est Dominus ad Moysen, dicens : "
        },
        {
            "chapter": 20,
            "verse": 2,
            "name": "Leviticus 20:2",
            "text": "Hæc loqueris filiis Israël : Homo de filiis Israël, et de advenis qui habitant in Israël, si quis dederit de semine suo idolo Moloch, morte moriatur : populus terræ lapidabit eum. "
        },
        {
            "chapter": 20,
            "verse": 3,
            "name": "Leviticus 20:3",
            "text": "Et ego ponam faciem meam contra illum : succidamque eum de medio populi sui, eo quod dederit de semine suo Moloch, et contaminaverit sanctuarium meum, ac polluerit nomen sanctum meum. "
        },
        {
            "chapter": 20,
            "verse": 4,
            "name": "Leviticus 20:4",
            "text": "Quod si negligens populus terræ, et quasi parvipendens imperium meum, dimiserit hominem qui dedit de semine suo Moloch, nec voluerit eum occidere : "
        },
        {
            "chapter": 20,
            "verse": 5,
            "name": "Leviticus 20:5",
            "text": "ponam faciem meam super hominem illum, et super cognationem ejus, succidamque et ipsum, et omnes qui consenserunt ei ut fornicarentur cum Moloch, de medio populi sui. "
        },
        {
            "chapter": 20,
            "verse": 6,
            "name": "Leviticus 20:6",
            "text": "Anima, quæ declinaverit ad magos et ariolos, et fornicata fuerit cum eis, ponam faciem meam contra eam, et interficiam illam de medio populi sui. "
        },
        {
            "chapter": 20,
            "verse": 7,
            "name": "Leviticus 20:7",
            "text": "Sanctificamini et estote sancti, quia ego sum Dominus Deus vester. "
        },
        {
            "chapter": 20,
            "verse": 8,
            "name": "Leviticus 20:8",
            "text": "Custodite præcepta mea, et facite ea : ego Dominus qui sanctifico vos. "
        },
        {
            "chapter": 20,
            "verse": 9,
            "name": "Leviticus 20:9",
            "text": "Qui maledixerit patri suo, aut matri, morte moriatur : patri matrique maledixit : sanguis ejus sit super eum.  "
        },
        {
            "chapter": 20,
            "verse": 10,
            "name": "Leviticus 20:10",
            "text": " Si mœchatus quis fuerit cum uxore alterius, et adulterium perpetraverit cum conjuge proximi sui, morte moriantur et mœchus et adultera. "
        },
        {
            "chapter": 20,
            "verse": 11,
            "name": "Leviticus 20:11",
            "text": "Qui dormierit cum noverca sua, et revelaverit ignominiam patris sui, morte moriantur ambo : sanguis eorum sit super eos. "
        },
        {
            "chapter": 20,
            "verse": 12,
            "name": "Leviticus 20:12",
            "text": "Si quis dormierit cum nuru sua, uterque moriatur, quia scelus operati sunt : sanguis eorum sit super eos. "
        },
        {
            "chapter": 20,
            "verse": 13,
            "name": "Leviticus 20:13",
            "text": "Qui dormierit cum masculo coitu femineo, uterque operatus est nefas : morte moriantur : sit sanguis eorum super eos. "
        },
        {
            "chapter": 20,
            "verse": 14,
            "name": "Leviticus 20:14",
            "text": "Qui supra uxorem filiam, duxerit matrem ejus, scelus operatus est : vivus ardebit cum eis, nec permanebit tantum nefas in medio vestri. "
        },
        {
            "chapter": 20,
            "verse": 15,
            "name": "Leviticus 20:15",
            "text": "Qui cum jumento et pecore coierit, morte moriatur : pecus quoque occidite. "
        },
        {
            "chapter": 20,
            "verse": 16,
            "name": "Leviticus 20:16",
            "text": "Mulier, quæ succubuerit cuilibet jumento, simul interficietur cum eo : sanguis eorum sit super eos. "
        },
        {
            "chapter": 20,
            "verse": 17,
            "name": "Leviticus 20:17",
            "text": "Qui acceperit sororem suam filiam patris sui, vel filiam matris suæ, et viderit turpitudinem ejus, illaque conspexerit fratris ignominiam, nefariam rem operati sunt : occidentur in conspectu populi sui, eo quod turpitudinem suam mutuo revelaverint, et portabunt iniquitatem suam. "
        },
        {
            "chapter": 20,
            "verse": 18,
            "name": "Leviticus 20:18",
            "text": "Qui coierit cum muliere in fluxu menstruo, et revelaverit turpitudinem ejus, ipsaque aperuerit fontem sanguinis sui, interficientur ambo de medio populi sui. "
        },
        {
            "chapter": 20,
            "verse": 19,
            "name": "Leviticus 20:19",
            "text": "Turpitudinem materteræ et amitæ tuæ non discooperies : qui hoc fecerit, ignominiam carnis suæ nudavit ; portabunt ambo iniquitatem suam. "
        },
        {
            "chapter": 20,
            "verse": 20,
            "name": "Leviticus 20:20",
            "text": "Qui coierit cum uxore patrui vel avunculi sui, et revelaverit ignominiam cognationis suæ, portabunt ambo peccatum suum : absque liberis morientur. "
        },
        {
            "chapter": 20,
            "verse": 21,
            "name": "Leviticus 20:21",
            "text": "Qui duxerit uxorem fratris sui, rem facit illicitam : turpitudinem fratris sui revelavit : absque liberis erunt.  "
        },
        {
            "chapter": 20,
            "verse": 22,
            "name": "Leviticus 20:22",
            "text": " Custodite leges meas, atque judicia, et facite ea : ne et vos evomat terra quam intraturi estis et habitaturi. "
        },
        {
            "chapter": 20,
            "verse": 23,
            "name": "Leviticus 20:23",
            "text": "Nolite ambulare in legitimis nationum, quas ego expulsurus sum ante vos. Omnia enim hæc fecerunt, et abominatus sum eas. "
        },
        {
            "chapter": 20,
            "verse": 24,
            "name": "Leviticus 20:24",
            "text": "Vobis autem loquor. Possidete terram eorum, quam dabo vobis in hæreditatem, terram fluentem lacte et melle. Ego Dominus Deus vester, qui separavi vos a ceteris populis. "
        },
        {
            "chapter": 20,
            "verse": 25,
            "name": "Leviticus 20:25",
            "text": "Separate ergo et vos jumentum mundum ab immundo, et avem mundam ab immunda : ne polluatis animas vestras in pecore, et avibus, et cunctis quæ moventur in terra, et quæ vobis ostendi esse polluta. "
        },
        {
            "chapter": 20,
            "verse": 26,
            "name": "Leviticus 20:26",
            "text": "Eritis mihi sancti, quia sanctus sum ego Dominus, et separavi vos a ceteris populis, ut essetis mei. "
        },
        {
            "chapter": 20,
            "verse": 27,
            "name": "Leviticus 20:27",
            "text": "Vir, sive mulier, in quibus pythonicus, vel divinationis fuerit spiritus, morte moriantur : lapidibus obruent eos : sanguis eorum sit super illos.   "
        }
    ]
}