{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 3,
    "book_name": "Leviticus",
    "chapter": 10,
    "name": "Leviticus 10",
    "verses": [
        {
            "chapter": 10,
            "verse": 1,
            "name": "Leviticus 10:1",
            "text": "Arreptisque Nadab et Abiu filii Aaron thuribulis, posuerunt ignem, et incensum desuper, offerentes coram Domino ignem alienum : quod eis præceptum non erat. "
        },
        {
            "chapter": 10,
            "verse": 2,
            "name": "Leviticus 10:2",
            "text": "Egressusque ignis a Domino, devoravit eos, et mortui sunt coram Domino. "
        },
        {
            "chapter": 10,
            "verse": 3,
            "name": "Leviticus 10:3",
            "text": "Dixitque Moyses ad Aaron : Hoc est quod locutus est Dominus : Sanctificabor in iis qui appropinquant mihi, et in conspectu omnis populi glorificabor. Quod audiens tacuit Aaron. "
        },
        {
            "chapter": 10,
            "verse": 4,
            "name": "Leviticus 10:4",
            "text": "Vocatis autem Moyses Misaële et Elisaphan filiis Oziel, patrui Aaron, ait ad eos : Ite, et tollite fratres vestros de conspectu sanctuarii, et asportate extra castra. "
        },
        {
            "chapter": 10,
            "verse": 5,
            "name": "Leviticus 10:5",
            "text": "Confestimque pergentes, tulerunt eos sicut jacebant, vestitos lineis tunicis, et ejecerunt foras, ut sibi fuerat imperatum. "
        },
        {
            "chapter": 10,
            "verse": 6,
            "name": "Leviticus 10:6",
            "text": "Locutusque est Moyses ad Aaron, et ad Eleazar, et Ithamar, filios ejus : Capita vestra nolite nudare, et vestimenta nolite scindere, ne forte moriamini, et super omnem cœtum oriatur indignatio. Fratres vestri, et omnis domus Israël, plangant incendium quod Dominus suscitavit : "
        },
        {
            "chapter": 10,
            "verse": 7,
            "name": "Leviticus 10:7",
            "text": "vos autem non egrediemini fores tabernaculi, alioquin peribitis : oleum quippe sanctæ unctionis est super vos. Qui fecerunt omnia juxta præceptum Moysi. "
        },
        {
            "chapter": 10,
            "verse": 8,
            "name": "Leviticus 10:8",
            "text": "Dixit quoque Dominus ad Aaron : "
        },
        {
            "chapter": 10,
            "verse": 9,
            "name": "Leviticus 10:9",
            "text": "Vinum, et omne quod inebriare potest, non bibetis tu et filii tui, quando intratis in tabernaculum testimonii, ne moriamini : quia præceptum sempiternum est in generationes vestras : "
        },
        {
            "chapter": 10,
            "verse": 10,
            "name": "Leviticus 10:10",
            "text": "et ut habeatis scientiam discernendi inter sanctum et profanum, inter pollutum et mundum ; "
        },
        {
            "chapter": 10,
            "verse": 11,
            "name": "Leviticus 10:11",
            "text": "doceatisque filios Israël omnia legitima mea quæ locutus est Dominus ad eos per manum Moysi.  "
        },
        {
            "chapter": 10,
            "verse": 12,
            "name": "Leviticus 10:12",
            "text": " Locutusque est Moyses ad Aaron, et ad Eleazar, et Ithamar, filios ejus, qui erant residui : Tollite sacrificium, quod remansit de oblatione Domini, et comedite illud absque fermento juxta altare, quia Sanctum sanctorum est. "
        },
        {
            "chapter": 10,
            "verse": 13,
            "name": "Leviticus 10:13",
            "text": "Comedetis autem in loco sancto : quod datum est tibi et filiis tuis de oblationibus Domini, sicut præceptum est mihi. "
        },
        {
            "chapter": 10,
            "verse": 14,
            "name": "Leviticus 10:14",
            "text": "Pectusculum quoque quod oblatum est, et armum qui separatus est, edetis in loco mundissimo tu et filii tui, et filiæ tuæ tecum : tibi enim ac liberis tuis reposita sunt de hostiis salutaribus filiorum Israël : "
        },
        {
            "chapter": 10,
            "verse": 15,
            "name": "Leviticus 10:15",
            "text": "eo quod armum et pectus, et adipes qui cremantur in altari, elevaverunt coram Domino, et pertineant ad te, et ad filios tuos, lege perpetua, sicut præcepit Dominus. "
        },
        {
            "chapter": 10,
            "verse": 16,
            "name": "Leviticus 10:16",
            "text": "Inter hæc, hircum, qui oblatus fuerat pro peccato, cum quæreret Moyses, exustum reperit : iratusque contra Eleazar et Ithamar filios Aaron, qui remanserant, ait : "
        },
        {
            "chapter": 10,
            "verse": 17,
            "name": "Leviticus 10:17",
            "text": "Cur non comedistis hostiam pro peccato in loco sancto, quæ Sancta sanctorum est, et data vobis ut portetis iniquitatem multitudinis, et rogetis pro ea in conspectu Domini, "
        },
        {
            "chapter": 10,
            "verse": 18,
            "name": "Leviticus 10:18",
            "text": "præsertim cum de sanguine illius non sit illatum intra sancta, et comedere debueritis eam in Sanctuario, sicut præceptum est mihi ? "
        },
        {
            "chapter": 10,
            "verse": 19,
            "name": "Leviticus 10:19",
            "text": "Respondit Aaron : Oblata est hodie victima pro peccato, et holocaustum coram Domino : mihi autem accidit quod vides ; quomodo potui comedere eam, aut placere Domino in cæremoniis mente lugubri ? "
        },
        {
            "chapter": 10,
            "verse": 20,
            "name": "Leviticus 10:20",
            "text": "Quod cum audisset Moyses, recepit satisfactionem.   "
        }
    ]
}