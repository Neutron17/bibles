{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 3,
    "book_name": "Leviticus",
    "chapter": 12,
    "name": "Leviticus 12",
    "verses": [
        {
            "chapter": 12,
            "verse": 1,
            "name": "Leviticus 12:1",
            "text": "Locutusque est Dominus ad Moysen, dicens : "
        },
        {
            "chapter": 12,
            "verse": 2,
            "name": "Leviticus 12:2",
            "text": "Loquere filiis Israël, et dices ad eos : Mulier, si suscepto semine pepererit masculum, immunda erit septem diebus juxta dies separationis menstruæ. "
        },
        {
            "chapter": 12,
            "verse": 3,
            "name": "Leviticus 12:3",
            "text": "Et die octavo circumcidetur infantulus : "
        },
        {
            "chapter": 12,
            "verse": 4,
            "name": "Leviticus 12:4",
            "text": "ipsa vero triginta tribus diebus manebit in sanguine purificationis suæ. Omne sanctum non tanget, nec ingredietur in sanctuarium, donec impleantur dies purificationis suæ. "
        },
        {
            "chapter": 12,
            "verse": 5,
            "name": "Leviticus 12:5",
            "text": "Sin autem feminam pepererit, immunda erit duabus hebdomadibus juxta ritum fluxus menstrui, et sexaginta sex diebus manebit in sanguine purificationis suæ. "
        },
        {
            "chapter": 12,
            "verse": 6,
            "name": "Leviticus 12:6",
            "text": "Cumque expleti fuerint dies purificationis suæ, pro filio sive pro filia, deferet agnum anniculum in holocaustum, et pullum columbæ sive turturem pro peccato, ad ostium tabernaculi testimonii, et tradet sacerdoti, "
        },
        {
            "chapter": 12,
            "verse": 7,
            "name": "Leviticus 12:7",
            "text": "qui offeret illa coram Domino, et orabit pro ea, et sic mundabitur a profluvio sanguinis sui : ista est lex parientis masculum aut feminam. "
        },
        {
            "chapter": 12,
            "verse": 8,
            "name": "Leviticus 12:8",
            "text": "Quod si non invenerit manus ejus, nec potuerit offerre agnum, sumet duos turtures vel duos pullos columbarum, unum in holocaustum, et alterum pro peccato : orabitque pro ea sacerdos, et sic mundabitur.   "
        }
    ]
}