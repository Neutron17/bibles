{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 3,
    "book_name": "Leviticus",
    "chapter": 6,
    "name": "Leviticus 6",
    "verses": [
        {
            "chapter": 6,
            "verse": 1,
            "name": "Leviticus 6:1",
            "text": "Locutus est Dominus ad Moysen, dicens : "
        },
        {
            "chapter": 6,
            "verse": 2,
            "name": "Leviticus 6:2",
            "text": "Anima quæ peccaverit, et contempto Domino, negaverit proximo suo depositum quod fidei ejus creditum fuerat, vel vi aliquid extorserit, aut calumniam fecerit, "
        },
        {
            "chapter": 6,
            "verse": 3,
            "name": "Leviticus 6:3",
            "text": "sive rem perditam invenerit, et inficians insuper pejeraverit, et quodlibet aliud ex pluribus fecerit, in quibus solent peccare homines, "
        },
        {
            "chapter": 6,
            "verse": 4,
            "name": "Leviticus 6:4",
            "text": "convicta delicti, "
        },
        {
            "chapter": 6,
            "verse": 5,
            "name": "Leviticus 6:5",
            "text": "reddet omnia, quæ per fraudem voluit obtinere, integra, et quintam insuper partem domino cui damnum intulerat. "
        },
        {
            "chapter": 6,
            "verse": 6,
            "name": "Leviticus 6:6",
            "text": "Pro peccato autem suo offeret arietem immaculatum de grege, et dabit eum sacerdoti, juxta æstimationem mensuramque delicti : "
        },
        {
            "chapter": 6,
            "verse": 7,
            "name": "Leviticus 6:7",
            "text": "qui rogabit pro eo coram Domino, et dimittetur illi pro singulis quæ faciendo peccavit.  "
        },
        {
            "chapter": 6,
            "verse": 8,
            "name": "Leviticus 6:8",
            "text": " Locutusque est Dominus ad Moysen, dicens : "
        },
        {
            "chapter": 6,
            "verse": 9,
            "name": "Leviticus 6:9",
            "text": "Præcipe Aaron et filiis ejus : Hæc est lex holocausti : cremabitur in altari tota nocte usque mane : ignis ex eodem altari erit. "
        },
        {
            "chapter": 6,
            "verse": 10,
            "name": "Leviticus 6:10",
            "text": "Vestietur tunica sacerdos et feminalibus lineis : tolletque cineres, quos vorans ignis exussit, et ponens juxta altare, "
        },
        {
            "chapter": 6,
            "verse": 11,
            "name": "Leviticus 6:11",
            "text": "spoliabitur prioribus vestimentis, indutusque aliis, efferret eos extra castra, et in loco mundissimo usque ad favillam consumi faciet. "
        },
        {
            "chapter": 6,
            "verse": 12,
            "name": "Leviticus 6:12",
            "text": "Ignis autem in altari semper ardebit, quem nutriet sacerdos subjiciens ligna mane per singulos dies, et imposito holocausto, desuper adolebit adipes pacificorum. "
        },
        {
            "chapter": 6,
            "verse": 13,
            "name": "Leviticus 6:13",
            "text": "Ignis est iste perpetuus, qui numquam deficiet in altari. "
        },
        {
            "chapter": 6,
            "verse": 14,
            "name": "Leviticus 6:14",
            "text": "Hæc est lex sacrificii et libamentorum, quæ offerent filii Aaron coram Domino, et coram altari. "
        },
        {
            "chapter": 6,
            "verse": 15,
            "name": "Leviticus 6:15",
            "text": "Tollet sacerdos pugillum similæ, quæ conspersa est oleo, et totum thus, quod super similam positum est : adolebitque illud in altari in monimentum odoris suavissimi Domino : "
        },
        {
            "chapter": 6,
            "verse": 16,
            "name": "Leviticus 6:16",
            "text": "reliquam autem partem similæ comedet Aaron cum filiis suis, absque fermento : et comedet in loco sancto atrii tabernaculi. "
        },
        {
            "chapter": 6,
            "verse": 17,
            "name": "Leviticus 6:17",
            "text": "Ideo autem non fermentabitur, quia pars ejus in Domini offertur incensum. Sanctum sanctorum erit, sicut pro peccato atque delicto. "
        },
        {
            "chapter": 6,
            "verse": 18,
            "name": "Leviticus 6:18",
            "text": "Mares tantum stirpis Aaron comedent illud. Legitimum ac sempiternum erit in generationibus vestris de sacrificiis Domini : omnis qui tetigerit illa, sanctificabitur. "
        },
        {
            "chapter": 6,
            "verse": 19,
            "name": "Leviticus 6:19",
            "text": "Locutusque est Dominus ad Moysen, dicens : "
        },
        {
            "chapter": 6,
            "verse": 20,
            "name": "Leviticus 6:20",
            "text": "Hæc est oblatio Aaron, et filiorum ejus, quam offerre debent Domino in die unctionis suæ. Decimam partem ephi offerent similæ in sacrificio sempiterno, medium ejus mane, et medium ejus vespere : "
        },
        {
            "chapter": 6,
            "verse": 21,
            "name": "Leviticus 6:21",
            "text": "quæ in sartagine oleo conspersa frigetur. Offeret autem eam calidam in odorem suavissimum Domino "
        },
        {
            "chapter": 6,
            "verse": 22,
            "name": "Leviticus 6:22",
            "text": "sacerdos, qui jure patri successerit, et tota cremabitur in altari. "
        },
        {
            "chapter": 6,
            "verse": 23,
            "name": "Leviticus 6:23",
            "text": "Omne enim sacrificium sacerdotum igne consumetur, nec quisquam comedet ex eo.  "
        },
        {
            "chapter": 6,
            "verse": 24,
            "name": "Leviticus 6:24",
            "text": " Locutus est autem Dominus ad Moysen, dicens : "
        },
        {
            "chapter": 6,
            "verse": 25,
            "name": "Leviticus 6:25",
            "text": "Loquere Aaron et filiis ejus : Ista est lex hostiæ pro peccato : in loco ubi offertur holocaustum, immolabitur coram Domino. Sanctum sanctorum est. "
        },
        {
            "chapter": 6,
            "verse": 26,
            "name": "Leviticus 6:26",
            "text": "Sacerdos, qui offert, comedet eam in loco sancto, in atrio tabernaculi. "
        },
        {
            "chapter": 6,
            "verse": 27,
            "name": "Leviticus 6:27",
            "text": "Quidquid tetigerit carnes ejus, sanctificabitur. Si de sanguine illius vestis fuerit aspersa, lavabitur in loco sancto. "
        },
        {
            "chapter": 6,
            "verse": 28,
            "name": "Leviticus 6:28",
            "text": "Vas autem fictile, in quo cocta est, confringetur ; quod si vas æneum fuerit, defricabitur, et lavabitur aqua. "
        },
        {
            "chapter": 6,
            "verse": 29,
            "name": "Leviticus 6:29",
            "text": "Omnis masculus de genere sacerdotali vescetur de carnibus ejus, quia Sanctum sanctorum est. "
        },
        {
            "chapter": 6,
            "verse": 30,
            "name": "Leviticus 6:30",
            "text": "Hostia enim quæ cæditur pro peccato, cujus sanguis infertur in tabernaculum testimonii ad expiandum in sanctuario, non comedetur, sed comburetur igni.   "
        }
    ]
}