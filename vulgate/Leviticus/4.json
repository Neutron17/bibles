{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 3,
    "book_name": "Leviticus",
    "chapter": 4,
    "name": "Leviticus 4",
    "verses": [
        {
            "chapter": 4,
            "verse": 1,
            "name": "Leviticus 4:1",
            "text": "Locutusque est Dominus ad Moysen, dicens : "
        },
        {
            "chapter": 4,
            "verse": 2,
            "name": "Leviticus 4:2",
            "text": "Loquere filiis Israël : Anima, quæ peccaverit per ignorantiam, et de universis mandatis Domini, quæ præcepit ut non fierent, quippiam fecerit : "
        },
        {
            "chapter": 4,
            "verse": 3,
            "name": "Leviticus 4:3",
            "text": "si sacerdos, qui unctus est, peccaverit, delinquere faciens populum, offeret pro peccato suo vitulum immaculatum Domino : "
        },
        {
            "chapter": 4,
            "verse": 4,
            "name": "Leviticus 4:4",
            "text": "et adducet illum ad ostium tabernaculi testimonii coram Domino, ponetque manum super caput ejus, et immolabit eum Domino. "
        },
        {
            "chapter": 4,
            "verse": 5,
            "name": "Leviticus 4:5",
            "text": "Hauriet quoque de sanguine vituli, inferens illum in tabernaculum testimonii. "
        },
        {
            "chapter": 4,
            "verse": 6,
            "name": "Leviticus 4:6",
            "text": "Cumque intinxerit digitum in sanguine, asperget eo septies coram Domino contra velum sanctuarii. "
        },
        {
            "chapter": 4,
            "verse": 7,
            "name": "Leviticus 4:7",
            "text": "Ponetque de eodem sanguine super cornua altaris thymiamatis gratissimi Domino, quod est in tabernaculo testimonii : omnem autem reliquum sanguinem fundet in basim altaris holocausti in introitu tabernaculi. "
        },
        {
            "chapter": 4,
            "verse": 8,
            "name": "Leviticus 4:8",
            "text": "Et adipem vituli auferet pro peccato, tam eum qui vitalia operit quam omnia quæ intrinsecus sunt : "
        },
        {
            "chapter": 4,
            "verse": 9,
            "name": "Leviticus 4:9",
            "text": "duos renunculos et reticulum quod est super eos juxta ilia, et adipem jecoris cum renunculis, "
        },
        {
            "chapter": 4,
            "verse": 10,
            "name": "Leviticus 4:10",
            "text": "sicut aufertur de vitulo hostiæ pacificorum : et adolebit ea super altare holocausti. "
        },
        {
            "chapter": 4,
            "verse": 11,
            "name": "Leviticus 4:11",
            "text": "Pellem vero et omnes carnes, cum capite et pedibus et intestinis et fimo, "
        },
        {
            "chapter": 4,
            "verse": 12,
            "name": "Leviticus 4:12",
            "text": "et reliquo corpore, efferet extra castra in locum mundum, ubi cineres effundi solent : incendetque ea super lignorum struem, quæ in loco effusorum cinerum cremabuntur.  "
        },
        {
            "chapter": 4,
            "verse": 13,
            "name": "Leviticus 4:13",
            "text": " Quod si omnis turba Israël ignoraverit, et per imperitiam fecerit quod contra mandatum Domini est, "
        },
        {
            "chapter": 4,
            "verse": 14,
            "name": "Leviticus 4:14",
            "text": "et postea intellexerit peccatum suum, offeret pro peccato suo vitulum, adducetque eum ad ostium tabernaculi. "
        },
        {
            "chapter": 4,
            "verse": 15,
            "name": "Leviticus 4:15",
            "text": "Et ponent seniores populi manus super caput ejus coram Domino. Immolatoque vitulo in conspectu Domini, "
        },
        {
            "chapter": 4,
            "verse": 16,
            "name": "Leviticus 4:16",
            "text": "inferet sacerdos, qui unctus est, de sanguine ejus in tabernaculum testimonii, "
        },
        {
            "chapter": 4,
            "verse": 17,
            "name": "Leviticus 4:17",
            "text": "tincto digito aspergens septies contra velum. "
        },
        {
            "chapter": 4,
            "verse": 18,
            "name": "Leviticus 4:18",
            "text": "Ponetque de eodem sanguine in cornibus altaris, quod est coram Domino in tabernaculo testimonii : reliquum autem sanguinem fundet juxta basim altaris holocaustorum, quod est in ostio tabernaculi testimonii. "
        },
        {
            "chapter": 4,
            "verse": 19,
            "name": "Leviticus 4:19",
            "text": "Omnemque ejus adipem tollet, et adolebit super altare : "
        },
        {
            "chapter": 4,
            "verse": 20,
            "name": "Leviticus 4:20",
            "text": "sic faciens et de hoc vitulo quomodo fecit et prius : et rogante pro eis sacerdote, propitius erit eis Dominus. "
        },
        {
            "chapter": 4,
            "verse": 21,
            "name": "Leviticus 4:21",
            "text": "Ipsum autem vitulum efferet extra castra, atque comburet sicut et priorem vitulum : quia est pro peccato multitudinis.  "
        },
        {
            "chapter": 4,
            "verse": 22,
            "name": "Leviticus 4:22",
            "text": " Si peccaverit princeps, et fecerit unum e pluribus per ignorantiam, quod Domini lege prohibetur : "
        },
        {
            "chapter": 4,
            "verse": 23,
            "name": "Leviticus 4:23",
            "text": "et postea intellexerit peccatum suum, offeret hostiam Domino, hircum de capris immaculatum. "
        },
        {
            "chapter": 4,
            "verse": 24,
            "name": "Leviticus 4:24",
            "text": "Ponetque manum suam super caput ejus : cumque immolaverit eum loco ubi solet mactari holocaustum coram Domino, quia pro peccato est, "
        },
        {
            "chapter": 4,
            "verse": 25,
            "name": "Leviticus 4:25",
            "text": "tinget sacerdos digitum in sanguine hostiæ pro peccato, tangens cornua altaris holocausti, et reliquum fundens ad basim ejus. "
        },
        {
            "chapter": 4,
            "verse": 26,
            "name": "Leviticus 4:26",
            "text": "Adipem vero adolebit supra, sicut in victimis pacificorum fieri solet : rogabitque pro eo sacerdos, et pro peccato ejus, et dimittetur ei.  "
        },
        {
            "chapter": 4,
            "verse": 27,
            "name": "Leviticus 4:27",
            "text": " Quod si peccaverit anima per ignorantiam, de populo terræ, ut faciat quidquam de his, quæ Domini lege prohibentur, atque delinquat, "
        },
        {
            "chapter": 4,
            "verse": 28,
            "name": "Leviticus 4:28",
            "text": "et cognoverit peccatum suum, offeret capram immaculatam. "
        },
        {
            "chapter": 4,
            "verse": 29,
            "name": "Leviticus 4:29",
            "text": "Ponetque manum super caput hostiæ quæ pro peccato est, et immolabit eam in loco holocausti. "
        },
        {
            "chapter": 4,
            "verse": 30,
            "name": "Leviticus 4:30",
            "text": "Tolletque sacerdos de sanguine in digito suo : et tangens cornua altaris holocausti, reliquum fundet ad basim ejus. "
        },
        {
            "chapter": 4,
            "verse": 31,
            "name": "Leviticus 4:31",
            "text": "Omnem autem adipem auferens, sicut auferri solet de victimis pacificorum, adolebit super altare in odorem suavitatis Domino : rogabitque pro eo, et dimittetur ei. "
        },
        {
            "chapter": 4,
            "verse": 32,
            "name": "Leviticus 4:32",
            "text": "Sin autem de pecoribus obtulerit victimam pro peccato, ovem scilicet immaculatam : "
        },
        {
            "chapter": 4,
            "verse": 33,
            "name": "Leviticus 4:33",
            "text": "ponet manum super caput ejus, et immolabit eam in loco ubi solent cædi holocaustorum hostiæ. "
        },
        {
            "chapter": 4,
            "verse": 34,
            "name": "Leviticus 4:34",
            "text": "Sumetque sacerdos de sanguine ejus digito suo, et tangens cornua altaris holocausti, reliquum fundet ad basim ejus. "
        },
        {
            "chapter": 4,
            "verse": 35,
            "name": "Leviticus 4:35",
            "text": "Omnem quoque adipem auferens, sicut auferri solet adeps arietis, qui immolatur pro pacificis, cremabit super altare in incensum Domini : rogabitque pro eo, et pro peccato ejus, et dimittetur ei.   "
        }
    ]
}