{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 3,
    "book_name": "Leviticus",
    "chapter": 1,
    "name": "Leviticus 1",
    "verses": [
        {
            "chapter": 1,
            "verse": 1,
            "name": "Leviticus 1:1",
            "text": "Vocavit autem Moysen, et locutus est ei Dominus de tabernaculo testimonii, dicens : "
        },
        {
            "chapter": 1,
            "verse": 2,
            "name": "Leviticus 1:2",
            "text": "Loquere filiis Israël, et dices ad eos : Homo, qui obtulerit ex vobis hostiam Domino de pecoribus, id est, de bobus et ovibus offerens victimas, "
        },
        {
            "chapter": 1,
            "verse": 3,
            "name": "Leviticus 1:3",
            "text": "si holocaustum fuerit ejus oblatio, ac de armento : masculum immaculatum offeret ad ostium tabernaculi testimonii, ad placandum sibi Dominum : "
        },
        {
            "chapter": 1,
            "verse": 4,
            "name": "Leviticus 1:4",
            "text": "ponetque manum super caput hostiæ, et acceptabilis erit, atque in expiationem ejus proficiens. "
        },
        {
            "chapter": 1,
            "verse": 5,
            "name": "Leviticus 1:5",
            "text": "Immolabitque vitulum coram Domino, et offerent filii Aaron sacerdotes sanguinem ejus, fundentes per altaris circuitum, quod est ante ostium tabernaculi : "
        },
        {
            "chapter": 1,
            "verse": 6,
            "name": "Leviticus 1:6",
            "text": "detractaque pelle hostiæ, artus in frusta concident. "
        },
        {
            "chapter": 1,
            "verse": 7,
            "name": "Leviticus 1:7",
            "text": "Et subjicient in altari ignem, strue lignorum ante composita : "
        },
        {
            "chapter": 1,
            "verse": 8,
            "name": "Leviticus 1:8",
            "text": "et membra quæ sunt cæsa, desuper ordinantes, caput videlicet, et cuncta quæ adhærent jecori, "
        },
        {
            "chapter": 1,
            "verse": 9,
            "name": "Leviticus 1:9",
            "text": "intestinis et pedibus lotis aqua : adolebitque ea sacerdos super altare in holocaustum et suavem odorem Domino. "
        },
        {
            "chapter": 1,
            "verse": 10,
            "name": "Leviticus 1:10",
            "text": "Quod si de pecoribus oblatio est, de ovibus sive de capris holocaustum, masculum absque macula offeret : "
        },
        {
            "chapter": 1,
            "verse": 11,
            "name": "Leviticus 1:11",
            "text": "immolabitque ad latus altaris, quod respicit ad aquilonem, coram Domino : sanguinem vero illius fundent super altare filii Aaron per circuitum : "
        },
        {
            "chapter": 1,
            "verse": 12,
            "name": "Leviticus 1:12",
            "text": "dividentque membra, caput, et omnia quæ adhærent jecori, et ponent super ligna, quibus subjiciendus est ignis : "
        },
        {
            "chapter": 1,
            "verse": 13,
            "name": "Leviticus 1:13",
            "text": "intestina vero et pedes lavabunt aqua. Et oblata omnia adolebit sacerdos super altare in holocaustum et odorem suavissimum Domino. "
        },
        {
            "chapter": 1,
            "verse": 14,
            "name": "Leviticus 1:14",
            "text": "Si autem de avibus, holocausti oblatio fuerit Domino, de turturibus, aut pullis columbæ, "
        },
        {
            "chapter": 1,
            "verse": 15,
            "name": "Leviticus 1:15",
            "text": "offeret eam sacerdos ad altare : et retorto ad collum capite, ac rupto vulneris loco, decurrere faciet sanguinem super crepidinem altaris : "
        },
        {
            "chapter": 1,
            "verse": 16,
            "name": "Leviticus 1:16",
            "text": "vesiculam vero gutturis, et plumas projiciet prope altare ad orientalem plagam, in loco in quo cineres effundi solent, "
        },
        {
            "chapter": 1,
            "verse": 17,
            "name": "Leviticus 1:17",
            "text": "confringetque ascellas ejus, et non secabit, neque ferro dividet eam, et adolebit super altare, lignis igne supposito. Holocaustum est et oblatio suavissimi odoris Domino.   "
        }
    ]
}