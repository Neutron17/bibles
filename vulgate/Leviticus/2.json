{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 3,
    "book_name": "Leviticus",
    "chapter": 2,
    "name": "Leviticus 2",
    "verses": [
        {
            "chapter": 2,
            "verse": 1,
            "name": "Leviticus 2:1",
            "text": "Anima cum obtulerit oblationem sacrificii Domino, simila erit ejus oblatio ; fundetque super eam oleum, et ponet thus, "
        },
        {
            "chapter": 2,
            "verse": 2,
            "name": "Leviticus 2:2",
            "text": "ac deferet ad filios Aaron sacerdotes : quorum unus tollet pugillum plenum similæ et olei, ac totum thus, et ponet memoriale super altare in odorem suavissimum Domino. "
        },
        {
            "chapter": 2,
            "verse": 3,
            "name": "Leviticus 2:3",
            "text": "Quod autem reliquum fuerit de sacrificio, erit Aaron et filiorum ejus, Sanctum sanctorum de oblationibus Domini. "
        },
        {
            "chapter": 2,
            "verse": 4,
            "name": "Leviticus 2:4",
            "text": "Cum autem obtuleris sacrificium coctum in clibano : de simila, panes scilicet absque fermento, conspersos oleo, et lagana azyma oleo lita. "
        },
        {
            "chapter": 2,
            "verse": 5,
            "name": "Leviticus 2:5",
            "text": "Si oblatio tua fuerit de sartagine, similæ conspersæ oleo et absque fermento, "
        },
        {
            "chapter": 2,
            "verse": 6,
            "name": "Leviticus 2:6",
            "text": "divides eam minutatim, et fundes super eam oleum. "
        },
        {
            "chapter": 2,
            "verse": 7,
            "name": "Leviticus 2:7",
            "text": "Sin autem de craticula fuerit sacrificium, æque simila oleo conspergetur : "
        },
        {
            "chapter": 2,
            "verse": 8,
            "name": "Leviticus 2:8",
            "text": "quam offerens Domino, trades manibus sacerdotis. "
        },
        {
            "chapter": 2,
            "verse": 9,
            "name": "Leviticus 2:9",
            "text": "Qui cum obtulerit eam, tollet memoriale de sacrificio, et adolebit super altare in odorem suavitatis Domino : "
        },
        {
            "chapter": 2,
            "verse": 10,
            "name": "Leviticus 2:10",
            "text": "quidquid autem reliquum est, erit Aaron, et filiorum ejus, Sanctum sanctorum de oblationibus Domini. "
        },
        {
            "chapter": 2,
            "verse": 11,
            "name": "Leviticus 2:11",
            "text": "Omnis oblatio quæ offeretur Domino, absque fermento fiet, nec quidquam fermenti ac mellis adolebitur in sacrificio Domino. "
        },
        {
            "chapter": 2,
            "verse": 12,
            "name": "Leviticus 2:12",
            "text": "Primitias tantum eorum offeretis ac munera : super altare vero non imponentur in odorem suavitatis. "
        },
        {
            "chapter": 2,
            "verse": 13,
            "name": "Leviticus 2:13",
            "text": "Quidquid obtuleris sacrificii, sale condies, nec auferes sal fœderis Dei tui de sacrificio tuo : in omni oblatione tua offeres sal. "
        },
        {
            "chapter": 2,
            "verse": 14,
            "name": "Leviticus 2:14",
            "text": "Si autem obtuleris munus primarum frugum tuarum Domino de spicis adhuc virentibus, torrebis igni, et confringes in morem farris, et sic offeres primitias tuas Domino, "
        },
        {
            "chapter": 2,
            "verse": 15,
            "name": "Leviticus 2:15",
            "text": "fundens supra oleum, et thus imponens, quia oblatio Domini est : "
        },
        {
            "chapter": 2,
            "verse": 16,
            "name": "Leviticus 2:16",
            "text": "de qua adolebit sacerdos in memoriam muneris partem farris fracti, et olei, ac totum thus.   "
        }
    ]
}