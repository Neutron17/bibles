{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 3,
    "book_name": "Leviticus",
    "chapter": 24,
    "name": "Leviticus 24",
    "verses": [
        {
            "chapter": 24,
            "verse": 1,
            "name": "Leviticus 24:1",
            "text": "Et locutus est Dominus ad Moysen, dicens : "
        },
        {
            "chapter": 24,
            "verse": 2,
            "name": "Leviticus 24:2",
            "text": "Præcipe filiis Israël, ut afferant tibi oleum de olivis purissimum, ac lucidum, ad concinnandas lucernas jugiter, "
        },
        {
            "chapter": 24,
            "verse": 3,
            "name": "Leviticus 24:3",
            "text": "extra velum testimonii in tabernaculo fœderis. Ponetque eas Aaron a vespere usque ad mane coram Domino, cultu rituque perpetuo in generationibus vestris. "
        },
        {
            "chapter": 24,
            "verse": 4,
            "name": "Leviticus 24:4",
            "text": "Super candelabrum mundissimum ponentur semper in conspectu Domini. "
        },
        {
            "chapter": 24,
            "verse": 5,
            "name": "Leviticus 24:5",
            "text": "Accipies quoque similam, et coques ex ea duodecim panes, qui singuli habebunt duas decimas : "
        },
        {
            "chapter": 24,
            "verse": 6,
            "name": "Leviticus 24:6",
            "text": "quorum senos altrinsecus super mensam purissimam coram Domino statues : "
        },
        {
            "chapter": 24,
            "verse": 7,
            "name": "Leviticus 24:7",
            "text": "et pones super eos thus lucidissimum, ut sit panis in monimentum oblationis Domini. "
        },
        {
            "chapter": 24,
            "verse": 8,
            "name": "Leviticus 24:8",
            "text": "Per singula sabbata mutabuntur coram Domino suscepti a filiis Israël fœdere sempiterno : "
        },
        {
            "chapter": 24,
            "verse": 9,
            "name": "Leviticus 24:9",
            "text": "eruntque Aaron et filiorum ejus, ut comedant eos in loco sancto : quia Sanctum sanctorum est de sacrificiis Domini jure perpetuo.  "
        },
        {
            "chapter": 24,
            "verse": 10,
            "name": "Leviticus 24:10",
            "text": " Ecce autem egressus filius mulieris Israëlitidis, quem pepererat de viro ægyptio inter filios Israël, jurgatus est in castris cum viro Israëlita. "
        },
        {
            "chapter": 24,
            "verse": 11,
            "name": "Leviticus 24:11",
            "text": "Cumque blasphemasset nomen, et maledixisset ei, adductus est ad Moysen. (Vocabatur autem mater ejus Salumith, filia Dabri de tribu Dan.) "
        },
        {
            "chapter": 24,
            "verse": 12,
            "name": "Leviticus 24:12",
            "text": "Miseruntque eum in carcerem, donec nossent quid juberet Dominus. "
        },
        {
            "chapter": 24,
            "verse": 13,
            "name": "Leviticus 24:13",
            "text": "Qui locutus est ad Moysen, "
        },
        {
            "chapter": 24,
            "verse": 14,
            "name": "Leviticus 24:14",
            "text": "dicens : Educ blasphemum extra castra, et ponant omnes qui audierunt, manus suas super caput ejus, et lapidet eum populus universus. "
        },
        {
            "chapter": 24,
            "verse": 15,
            "name": "Leviticus 24:15",
            "text": "Et ad filios Israël loqueris : Homo, qui maledixerit Deo suo, portabit peccatum suum ; "
        },
        {
            "chapter": 24,
            "verse": 16,
            "name": "Leviticus 24:16",
            "text": "et qui blasphemaverit nomen Domini, morte moriatur : lapidibus opprimet eum omnis multitudo, sive ille civis, sive peregrinus fuerit. Qui blasphemaverit nomen Domini, morte moriatur.  "
        },
        {
            "chapter": 24,
            "verse": 17,
            "name": "Leviticus 24:17",
            "text": " Qui percusserit, et occiderit hominem, morte moriatur. "
        },
        {
            "chapter": 24,
            "verse": 18,
            "name": "Leviticus 24:18",
            "text": "Qui percusserit animal, reddet vicarium, id est, animam pro anima. "
        },
        {
            "chapter": 24,
            "verse": 19,
            "name": "Leviticus 24:19",
            "text": "Qui irrogaverit maculam cuilibet civium suorum, sicut fecit, sic fiet ei : "
        },
        {
            "chapter": 24,
            "verse": 20,
            "name": "Leviticus 24:20",
            "text": "fracturam pro fractura, oculum pro oculo, dentem pro dente restituet : qualem inflixerit maculam, talem sustinere cogetur. "
        },
        {
            "chapter": 24,
            "verse": 21,
            "name": "Leviticus 24:21",
            "text": "Qui percusserit jumentum, reddet aliud. Qui percusserit hominem, punietur. "
        },
        {
            "chapter": 24,
            "verse": 22,
            "name": "Leviticus 24:22",
            "text": "Æquum judicium sit inter vos, sive peregrinus, sive civis peccaverit : quia ego sum Dominus Deus vester. "
        },
        {
            "chapter": 24,
            "verse": 23,
            "name": "Leviticus 24:23",
            "text": "Locutusque est Moyses ad filios Israël : et eduxerunt eum, qui blasphemaverat, extra castra, ac lapidibus oppresserunt. Feceruntque filii Israël sicut præceperat Dominus Moysi.   "
        }
    ]
}