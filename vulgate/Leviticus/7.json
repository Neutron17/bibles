{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 3,
    "book_name": "Leviticus",
    "chapter": 7,
    "name": "Leviticus 7",
    "verses": [
        {
            "chapter": 7,
            "verse": 1,
            "name": "Leviticus 7:1",
            "text": "Hæc quoque lex hostiæ pro delicto, Sancta sanctorum est : "
        },
        {
            "chapter": 7,
            "verse": 2,
            "name": "Leviticus 7:2",
            "text": "idcirco ubi immolabitur holocaustum, mactabitur et victima pro delicto : sanguis ejus per gyrum altaris fundetur. "
        },
        {
            "chapter": 7,
            "verse": 3,
            "name": "Leviticus 7:3",
            "text": "Offerent ex ea caudam et adipem qui operit vitalia : "
        },
        {
            "chapter": 7,
            "verse": 4,
            "name": "Leviticus 7:4",
            "text": "duos renunculos, et pinguedinem quæ juxta ilia est, reticulumque jecoris cum renunculis. "
        },
        {
            "chapter": 7,
            "verse": 5,
            "name": "Leviticus 7:5",
            "text": "Et adolebit ea sacerdos super altare : incensum est Domini pro delicto. "
        },
        {
            "chapter": 7,
            "verse": 6,
            "name": "Leviticus 7:6",
            "text": "Omnis masculus de sacerdotali genere, in loco sancto vescetur his carnibus, quia Sanctum sanctorum est. "
        },
        {
            "chapter": 7,
            "verse": 7,
            "name": "Leviticus 7:7",
            "text": "Sicut pro peccato offertur hostia, ita et pro delicto : utriusque hostiæ lex una erit : ad sacerdotem, qui eam obtulerit, pertinebit. "
        },
        {
            "chapter": 7,
            "verse": 8,
            "name": "Leviticus 7:8",
            "text": "Sacerdos qui offert holocausti victimam, habebit pellem ejus. "
        },
        {
            "chapter": 7,
            "verse": 9,
            "name": "Leviticus 7:9",
            "text": "Et omne sacrificium similæ, quod coquitur in clibano, et quidquid in craticula, vel in sartagine præparatur, ejus erit sacerdotis a quo offertur : "
        },
        {
            "chapter": 7,
            "verse": 10,
            "name": "Leviticus 7:10",
            "text": "sive oleo conspersa, sive arida fuerint, cunctis filiis Aaron mensura æqua per singulos dividetur.  "
        },
        {
            "chapter": 7,
            "verse": 11,
            "name": "Leviticus 7:11",
            "text": " Hæc est lex hostiæ pacificorum quæ offertur Domino. "
        },
        {
            "chapter": 7,
            "verse": 12,
            "name": "Leviticus 7:12",
            "text": "Si pro gratiarum actione oblatio fuerit, offerent panes absque fermento conspersos oleo, et lagana azyma uncta oleo, coctamque similam, et collyridas olei admistione conspersas : "
        },
        {
            "chapter": 7,
            "verse": 13,
            "name": "Leviticus 7:13",
            "text": "panes quoque fermentatos cum hostia gratiarum, quæ immolatur pro pacificis : "
        },
        {
            "chapter": 7,
            "verse": 14,
            "name": "Leviticus 7:14",
            "text": "ex quibus unus pro primitiis offeretur Domino, et erit sacerdotis qui fundet hostiæ sanguinem, "
        },
        {
            "chapter": 7,
            "verse": 15,
            "name": "Leviticus 7:15",
            "text": "cujus carnes eadem comedentur die, nec remanebit ex eis quidquam usque mane. "
        },
        {
            "chapter": 7,
            "verse": 16,
            "name": "Leviticus 7:16",
            "text": "Si voto, vel sponte quispiam obtulerit hostiam, eadem similiter edetur die : sed et si quid in crastinum remanserit, vesci licitum est : "
        },
        {
            "chapter": 7,
            "verse": 17,
            "name": "Leviticus 7:17",
            "text": "quidquid autem tertius invenerit dies, ignis absumet. "
        },
        {
            "chapter": 7,
            "verse": 18,
            "name": "Leviticus 7:18",
            "text": "Si quis de carnibus victimæ pacificorum die tertio comederit, irrita fiet oblatio, nec proderit offerenti : quin potius quæcumque anima tali se edulio contaminaverit, prævaricationis rea erit. "
        },
        {
            "chapter": 7,
            "verse": 19,
            "name": "Leviticus 7:19",
            "text": "Caro, quæ aliquid tetigerit immundum, non comedetur, sed comburetur igni : qui fuerit mundus, vescetur ex ea. "
        },
        {
            "chapter": 7,
            "verse": 20,
            "name": "Leviticus 7:20",
            "text": "Anima polluta quæ ederit de carnibus hostiæ pacificorum, quæ oblata est Domino, peribit de populis suis. "
        },
        {
            "chapter": 7,
            "verse": 21,
            "name": "Leviticus 7:21",
            "text": "Et quæ tetigerit immunditiam hominis, vel jumenti, sive omnis rei quæ polluere potest, et comederit de hujuscemodi carnibus, interibit de populis suis.  "
        },
        {
            "chapter": 7,
            "verse": 22,
            "name": "Leviticus 7:22",
            "text": " Locutusque est Dominus ad Moysen, dicens : "
        },
        {
            "chapter": 7,
            "verse": 23,
            "name": "Leviticus 7:23",
            "text": "Loquere filiis Israël : Adipem ovis, et bovis, et capræ non comedetis. "
        },
        {
            "chapter": 7,
            "verse": 24,
            "name": "Leviticus 7:24",
            "text": "Adipem cadaveris morticini, et ejus animalis, quod a bestia captum est, habebitis in varios usus. "
        },
        {
            "chapter": 7,
            "verse": 25,
            "name": "Leviticus 7:25",
            "text": "Si quis adipem, qui offerri debet in incensum Domini, comederit, peribit de populo suo. "
        },
        {
            "chapter": 7,
            "verse": 26,
            "name": "Leviticus 7:26",
            "text": "Sanguinem quoque omnis animalis non sumetis in cibo, tam de avibus quam de pecoribus. "
        },
        {
            "chapter": 7,
            "verse": 27,
            "name": "Leviticus 7:27",
            "text": "Omnis anima, quæ ederit sanguinem, peribit de populis suis.  "
        },
        {
            "chapter": 7,
            "verse": 28,
            "name": "Leviticus 7:28",
            "text": " Locutusque est Dominus ad Moysen, dicens : "
        },
        {
            "chapter": 7,
            "verse": 29,
            "name": "Leviticus 7:29",
            "text": "Loquere filiis Israël, dicens : Qui offert victimam pacificorum Domino, offerat simul et sacrificium, id est, libamenta ejus. "
        },
        {
            "chapter": 7,
            "verse": 30,
            "name": "Leviticus 7:30",
            "text": "Tenebit manibus adipem hostiæ, et pectusculum : cumque ambo oblata Domino consecraverit, tradet sacerdoti, "
        },
        {
            "chapter": 7,
            "verse": 31,
            "name": "Leviticus 7:31",
            "text": "qui adolebit adipem super altare, pectusculum autem erit Aaron et filiorum ejus. "
        },
        {
            "chapter": 7,
            "verse": 32,
            "name": "Leviticus 7:32",
            "text": "Armus quoque dexter de pacificorum hostiis cedet in primitias sacerdotis. "
        },
        {
            "chapter": 7,
            "verse": 33,
            "name": "Leviticus 7:33",
            "text": "Qui obtulerit sanguinem et adipem filiorum Aaron, ipse habebit et armum dextrum in portione sua. "
        },
        {
            "chapter": 7,
            "verse": 34,
            "name": "Leviticus 7:34",
            "text": "Pectusculum enim elevationis, et armum separationis, tuli a filiis Israël de hostiis eorum pacificis, et dedi Aaron sacerdoti, et filiis ejus, lege perpetua, ab omni populo Israël. "
        },
        {
            "chapter": 7,
            "verse": 35,
            "name": "Leviticus 7:35",
            "text": "Hæc est unctio Aaron et filiorum ejus in cæremoniis Domini die qua obtulit eos Moyses, ut sacerdotio fungerentur, "
        },
        {
            "chapter": 7,
            "verse": 36,
            "name": "Leviticus 7:36",
            "text": "et quæ præcepit eis dari Dominus a filiis Israël religione perpetua in generationibus suis. "
        },
        {
            "chapter": 7,
            "verse": 37,
            "name": "Leviticus 7:37",
            "text": "Ista est lex holocausti, et sacrificii pro peccato atque delicto, et pro consecratione et pacificorum victimis, "
        },
        {
            "chapter": 7,
            "verse": 38,
            "name": "Leviticus 7:38",
            "text": "quam constituit Dominus Moysi in monte Sinai, quando mandabit filiis Israël ut offerrent oblationes suas Domino in deserto Sinai.   "
        }
    ]
}