{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 3,
    "book_name": "Leviticus",
    "chapter": 9,
    "name": "Leviticus 9",
    "verses": [
        {
            "chapter": 9,
            "verse": 1,
            "name": "Leviticus 9:1",
            "text": "Facto autem octavo die, vocavit Moyses Aaron, et filios ejus, ac majores natu Israël, dixitque ad Aaron : "
        },
        {
            "chapter": 9,
            "verse": 2,
            "name": "Leviticus 9:2",
            "text": "Tolle de armento vitulum pro peccato, et arietem in holocaustum, utrumque immaculatum, et offer illos coram Domino. "
        },
        {
            "chapter": 9,
            "verse": 3,
            "name": "Leviticus 9:3",
            "text": "Et ad filios Israël loqueris : Tollite hircum pro peccato, et vitulum, atque agnum, anniculos, et sine macula in holocaustum, "
        },
        {
            "chapter": 9,
            "verse": 4,
            "name": "Leviticus 9:4",
            "text": "bovem et arietem pro pacificis : et immolate eos coram Domino, in sacrificio singulorum similam conspersam oleo offerentes : hodie enim Dominus apparebit vobis. "
        },
        {
            "chapter": 9,
            "verse": 5,
            "name": "Leviticus 9:5",
            "text": "Tulerunt ergo cuncta quæ jusserat Moyses ad ostium tabernaculi : ubi cum omnis multitudo astaret, "
        },
        {
            "chapter": 9,
            "verse": 6,
            "name": "Leviticus 9:6",
            "text": "ait Moyses : Iste est sermo, quem præcepit Dominus : facite, et apparebit vobis gloria ejus. "
        },
        {
            "chapter": 9,
            "verse": 7,
            "name": "Leviticus 9:7",
            "text": "Et dixit ad Aaron : Accede ad altare, et immola pro peccato tuo : offer holocaustum, et deprecare pro te et pro populo : cumque mactaveris hostiam populi, ora pro eo, sicut præcepit Dominus.  "
        },
        {
            "chapter": 9,
            "verse": 8,
            "name": "Leviticus 9:8",
            "text": " Statimque Aaron accedens ad altare, immolavit vitulum pro peccato suo : "
        },
        {
            "chapter": 9,
            "verse": 9,
            "name": "Leviticus 9:9",
            "text": "cujus sanguinem obtulerunt ei filii sui : in quo tingens digitum, tetigit cornua altaris, et fudit residuum ad basim ejus. "
        },
        {
            "chapter": 9,
            "verse": 10,
            "name": "Leviticus 9:10",
            "text": "Adipemque, et renunculos, ac reticulum jecoris, quæ sunt pro peccato, adolevit super altare, sicut præceperat Dominus Moysi : "
        },
        {
            "chapter": 9,
            "verse": 11,
            "name": "Leviticus 9:11",
            "text": "carnes vero et pellem ejus extra castra combussit igni. "
        },
        {
            "chapter": 9,
            "verse": 12,
            "name": "Leviticus 9:12",
            "text": "Immolavit et holocausti victimam : obtuleruntque ei filii sui sanguinem ejus, quem fudit per altaris circuitum. "
        },
        {
            "chapter": 9,
            "verse": 13,
            "name": "Leviticus 9:13",
            "text": "Ipsam etiam hostiam in frusta concisam, cum capite et membris singulis obtulerunt ; quæ omnia super altare cremavit igni, "
        },
        {
            "chapter": 9,
            "verse": 14,
            "name": "Leviticus 9:14",
            "text": "lotis aqua prius intestinis et pedibus.  "
        },
        {
            "chapter": 9,
            "verse": 15,
            "name": "Leviticus 9:15",
            "text": " Et pro peccato populi offerens, mactavit hircum : expiatoque altari, "
        },
        {
            "chapter": 9,
            "verse": 16,
            "name": "Leviticus 9:16",
            "text": "fecit holocaustum, "
        },
        {
            "chapter": 9,
            "verse": 17,
            "name": "Leviticus 9:17",
            "text": "addens in sacrificio libamenta, quæ pariter offeruntur, et adolens ea super altare, absque cæremoniis holocausti matutini. "
        },
        {
            "chapter": 9,
            "verse": 18,
            "name": "Leviticus 9:18",
            "text": "Immolavit et bovem atque arietem, hostias pacificas populi : obtuleruntque ei filii sui sanguinem, quem fudit super altare in circuitum. "
        },
        {
            "chapter": 9,
            "verse": 19,
            "name": "Leviticus 9:19",
            "text": "Adipem autem bovis, et caudam arietis, renunculosque cum adipibus suis, et reticulum jecoris, "
        },
        {
            "chapter": 9,
            "verse": 20,
            "name": "Leviticus 9:20",
            "text": "posuerunt super pectora : cumque cremati essent adipes super altare, "
        },
        {
            "chapter": 9,
            "verse": 21,
            "name": "Leviticus 9:21",
            "text": "pectora eorum, et armos dextros separavit Aaron, elevans coram Domino, sicut præceperat Moyses.  "
        },
        {
            "chapter": 9,
            "verse": 22,
            "name": "Leviticus 9:22",
            "text": " Et extendens manus ad populum, benedixit ei. Sicque completis hostiis pro peccato, et holocaustis, et pacificis, descendit. "
        },
        {
            "chapter": 9,
            "verse": 23,
            "name": "Leviticus 9:23",
            "text": "Ingressi autem Moyses et Aaron in tabernaculum testimonii, et deinceps egressi, benedixerunt populo. Apparuitque gloria Domini omni multitudini : "
        },
        {
            "chapter": 9,
            "verse": 24,
            "name": "Leviticus 9:24",
            "text": "et ecce egressus ignis a Domino, devoravit holocaustum, et adipes qui erant super altare. Quod cum vidissent turbæ, laudaverunt Dominum, ruentes in facies suas.   "
        }
    ]
}