{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 62,
    "book_name": "1 John",
    "chapter": 2,
    "name": "1 John 2",
    "verses": [
        {
            "chapter": 2,
            "verse": 1,
            "name": "1 John 2:1",
            "text": "Filioli mei, hæc scribo vobis, ut non peccetis. Sed et si quis peccaverit, advocatum habemus apud Patrem, Jesum Christum justum : "
        },
        {
            "chapter": 2,
            "verse": 2,
            "name": "1 John 2:2",
            "text": "et ipse est propitiatio pro peccatis nostris : non pro nostris autem tantum, sed etiam pro totius mundi.  "
        },
        {
            "chapter": 2,
            "verse": 3,
            "name": "1 John 2:3",
            "text": " Et in hoc scimus quoniam cognovimus eum, si mandata ejus observemus. "
        },
        {
            "chapter": 2,
            "verse": 4,
            "name": "1 John 2:4",
            "text": "Qui dicit se nosse eum, et mandata ejus non custodit, mendax est, et in hoc veritas non est. "
        },
        {
            "chapter": 2,
            "verse": 5,
            "name": "1 John 2:5",
            "text": "Qui autem servat verbum ejus, vere in hoc caritas Dei perfecta est : et in hoc scimus quoniam in ipso sumus. "
        },
        {
            "chapter": 2,
            "verse": 6,
            "name": "1 John 2:6",
            "text": "Qui dicit se in ipso manere, debet, sicut ille ambulavit, et ipse ambulare. "
        },
        {
            "chapter": 2,
            "verse": 7,
            "name": "1 John 2:7",
            "text": "Carissimi, non mandatum novum scribo vobis, sed mandatum vetus, quod habuistis ab initio. Mandatum vetus est verbum, quod audistis. "
        },
        {
            "chapter": 2,
            "verse": 8,
            "name": "1 John 2:8",
            "text": "Iterum mandatum novum scribo vobis, quod verum est et in ipso, et in vobis : quia tenebræ transierunt, et verum lumen jam lucet. "
        },
        {
            "chapter": 2,
            "verse": 9,
            "name": "1 John 2:9",
            "text": "Qui dicit se in luce esse, et fratrem suum odit, in tenebris est usque adhuc. "
        },
        {
            "chapter": 2,
            "verse": 10,
            "name": "1 John 2:10",
            "text": "Qui diligit fratrem suum, in lumine manet, et scandalum in eo non est. "
        },
        {
            "chapter": 2,
            "verse": 11,
            "name": "1 John 2:11",
            "text": "Qui autem odit fratrem suum, in tenebris est, et in tenebris ambulat, et nescit quo eat : quia tenebræ obcæcaverunt oculos ejus.  "
        },
        {
            "chapter": 2,
            "verse": 12,
            "name": "1 John 2:12",
            "text": " Scribo vobis, filioli, quoniam remittuntur vobis peccata propter nomen ejus. "
        },
        {
            "chapter": 2,
            "verse": 13,
            "name": "1 John 2:13",
            "text": "Scribo vobis, patres, quoniam cognovistis eum, qui ab initio est. Scribo vobis, adolescentes, quoniam vicistis malignum. "
        },
        {
            "chapter": 2,
            "verse": 14,
            "name": "1 John 2:14",
            "text": "Scribo vobis, infantes, quoniam cognovistis patrem. Scribo vobis juvenes, quoniam fortes estis, et verbum Dei manet in vobis, et vicistis malignum. "
        },
        {
            "chapter": 2,
            "verse": 15,
            "name": "1 John 2:15",
            "text": "Nolite diligere mundum, neque ea quæ in mundo sunt. Si quis diligit mundum, non est caritas Patris in eo : "
        },
        {
            "chapter": 2,
            "verse": 16,
            "name": "1 John 2:16",
            "text": "quoniam omne quod est in mundo, concupiscentia carnis est, et concupiscentia oculorum, et superbia vitæ : quæ non est ex Patre, sed ex mundo est. "
        },
        {
            "chapter": 2,
            "verse": 17,
            "name": "1 John 2:17",
            "text": "Et mundus transit, et concupiscentia ejus : qui autem facit voluntatem Dei manet in æternum.  "
        },
        {
            "chapter": 2,
            "verse": 18,
            "name": "1 John 2:18",
            "text": " Filioli, novissima hora est : et sicut audistis quia antichristus venit, et nunc antichristi multi facti sunt ; unde scimus, quia novissima hora est. "
        },
        {
            "chapter": 2,
            "verse": 19,
            "name": "1 John 2:19",
            "text": "Ex nobis prodierunt, sed non erant ex nobis, nam, si fuissent ex nobis, permansissent utique nobiscum : sed ut manifesti sint quoniam non sunt omnes ex nobis. "
        },
        {
            "chapter": 2,
            "verse": 20,
            "name": "1 John 2:20",
            "text": "Sed vos unctionem habetis a Sancto, et nostis omnia. "
        },
        {
            "chapter": 2,
            "verse": 21,
            "name": "1 John 2:21",
            "text": "Non scripsi vobis quasi ignorantibus veritatem, sed quasi scientibus eam : et quoniam omne mendacium ex veritate non est. "
        },
        {
            "chapter": 2,
            "verse": 22,
            "name": "1 John 2:22",
            "text": "Quis est mendax, nisi is qui negat quoniam Jesus est Christus ? Hic est antichristus, qui negat Patrem, et Filium. "
        },
        {
            "chapter": 2,
            "verse": 23,
            "name": "1 John 2:23",
            "text": "Omnis qui negat Filium, nec Patrem habet : qui confitetur Filium, et Patrem habet. "
        },
        {
            "chapter": 2,
            "verse": 24,
            "name": "1 John 2:24",
            "text": "Vos quod audistis ab initio, in vobis permaneat : si in vobis permanserit quod audistis ab initio, et vos in Filio et Patre manebitis. "
        },
        {
            "chapter": 2,
            "verse": 25,
            "name": "1 John 2:25",
            "text": "Et hæc est repromissio, quam ipse pollicitus est nobis, vitam æternam. "
        },
        {
            "chapter": 2,
            "verse": 26,
            "name": "1 John 2:26",
            "text": "Hæc scripsi vobis de his, qui seducant vos. "
        },
        {
            "chapter": 2,
            "verse": 27,
            "name": "1 John 2:27",
            "text": "Et vos unctionem, quam accepistis ab eo, maneat in vobis. Et non necesse habetis ut aliquis doceat vos : sed sicut unctio ejus docet vos de omnibus, et verum est, et non est mendacium. Et sicut docuit vos : manete in eo.  "
        },
        {
            "chapter": 2,
            "verse": 28,
            "name": "1 John 2:28",
            "text": " Et nunc, filioli, manete in eo : ut cum apparuerit, habeamus fiduciam, et non confundamur ab eo in adventu ejus. "
        },
        {
            "chapter": 2,
            "verse": 29,
            "name": "1 John 2:29",
            "text": "Si scitis quoniam justus est, scitote quoniam et omnis, qui facit justitiam, ex ipso natus est.   "
        }
    ]
}