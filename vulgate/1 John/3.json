{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 62,
    "book_name": "1 John",
    "chapter": 3,
    "name": "1 John 3",
    "verses": [
        {
            "chapter": 3,
            "verse": 1,
            "name": "1 John 3:1",
            "text": "Videte qualem caritatem dedit nobis Pater, ut filii Dei nominemur et simus. Propter hoc mundus non novit nos : quia non novit eum. "
        },
        {
            "chapter": 3,
            "verse": 2,
            "name": "1 John 3:2",
            "text": "Carissimi, nunc filii Dei sumus : et nondum apparuit quid erimus. Scimus quoniam cum apparuerit, similes ei erimus : quoniam videbimus eum sicuti est. "
        },
        {
            "chapter": 3,
            "verse": 3,
            "name": "1 John 3:3",
            "text": "Et omnis qui habet hanc spem in eo, sanctificat se, sicut et ille sanctus est. "
        },
        {
            "chapter": 3,
            "verse": 4,
            "name": "1 John 3:4",
            "text": "Omnis qui facit peccatum, et iniquitatem facit : et peccatum est iniquitas. "
        },
        {
            "chapter": 3,
            "verse": 5,
            "name": "1 John 3:5",
            "text": "Et scitis quia ille apparuit ut peccata nostra tolleret : et peccatum in eo non est. "
        },
        {
            "chapter": 3,
            "verse": 6,
            "name": "1 John 3:6",
            "text": "Omnis qui in eo manet, non peccat : et omnis qui peccat, non vidit eum, nec cognovit eum. "
        },
        {
            "chapter": 3,
            "verse": 7,
            "name": "1 John 3:7",
            "text": "Filioli, nemo vos seducat. Qui facit justitiam, justus est, sicut et ille justus est. "
        },
        {
            "chapter": 3,
            "verse": 8,
            "name": "1 John 3:8",
            "text": "Qui facit peccatum, ex diabolo est : quoniam ab initio diabolus peccat. In hoc apparuit Filius Dei, ut dissolvat opera diaboli. "
        },
        {
            "chapter": 3,
            "verse": 9,
            "name": "1 John 3:9",
            "text": "Omnis qui natus est ex Deo, peccatum non facit : quoniam semen ipsius in eo manet, et non potest peccare, quoniam ex Deo natus est.  "
        },
        {
            "chapter": 3,
            "verse": 10,
            "name": "1 John 3:10",
            "text": " In hoc manifesti sunt filii Dei, et filii diaboli. Omnis qui non est justus, non est ex Deo, et qui non diligit fratrem suum : "
        },
        {
            "chapter": 3,
            "verse": 11,
            "name": "1 John 3:11",
            "text": "quoniam hæc est annuntiatio, quam audistis ab initio, ut diligatis alterutrum. "
        },
        {
            "chapter": 3,
            "verse": 12,
            "name": "1 John 3:12",
            "text": "Non sicut Cain, qui ex maligno erat, et occidit fratrem suum. Et propter quid occidit eum ? Quoniam opera ejus maligna erant : fratris autem ejus, justa. "
        },
        {
            "chapter": 3,
            "verse": 13,
            "name": "1 John 3:13",
            "text": "Nolite mirari, fratres, si odit vos mundus. "
        },
        {
            "chapter": 3,
            "verse": 14,
            "name": "1 John 3:14",
            "text": "Nos scimus quoniam translati sumus de morte ad vitam, quoniam diligimus fratres. Qui non diligit, manet in morte : "
        },
        {
            "chapter": 3,
            "verse": 15,
            "name": "1 John 3:15",
            "text": "omnis qui odit fratrem suum, homicida est. Et scitis quoniam omnis homicida non habet vitam æternam in semetipso manentem. "
        },
        {
            "chapter": 3,
            "verse": 16,
            "name": "1 John 3:16",
            "text": "In hoc cognovimus caritatem Dei, quoniam ille animam suam pro nobis posuit : et nos debemus pro fratribus animas ponere. "
        },
        {
            "chapter": 3,
            "verse": 17,
            "name": "1 John 3:17",
            "text": "Qui habuerit substantiam hujus mundi, et viderit fratrem suum necessitatem habere, et clauserit viscera sua ab eo : quomodo caritas Dei manet in eo ? "
        },
        {
            "chapter": 3,
            "verse": 18,
            "name": "1 John 3:18",
            "text": "Filioli mei, non diligamus verbo neque lingua, sed opere et veritate : "
        },
        {
            "chapter": 3,
            "verse": 19,
            "name": "1 John 3:19",
            "text": "in hoc cognoscimus quoniam ex veritate sumus : et in conspectu ejus suadebimus corda nostra. "
        },
        {
            "chapter": 3,
            "verse": 20,
            "name": "1 John 3:20",
            "text": "Quoniam si reprehenderit nos cor nostrum : major est Deus corde nostro, et novit omnia. "
        },
        {
            "chapter": 3,
            "verse": 21,
            "name": "1 John 3:21",
            "text": "Carissimi, si cor nostrum non reprehenderit nos, fiduciam habemus ad Deum : "
        },
        {
            "chapter": 3,
            "verse": 22,
            "name": "1 John 3:22",
            "text": "et quidquid petierimus, accipiemus ab eo : quoniam mandata ejus custodimus, et ea, quæ sunt placita coram eo, facimus. "
        },
        {
            "chapter": 3,
            "verse": 23,
            "name": "1 John 3:23",
            "text": "Et hoc est mandatum ejus : ut credamus in nomine Filii ejus Jesu Christi : et diligamus alterutrum, sicut dedit mandatum nobis. "
        },
        {
            "chapter": 3,
            "verse": 24,
            "name": "1 John 3:24",
            "text": "Et qui servat mandata ejus, in illo manet, et ipse in eo : et in hoc scimus quoniam manet in nobis, de Spiritu quem dedit nobis.   "
        }
    ]
}