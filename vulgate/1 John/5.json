{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 62,
    "book_name": "1 John",
    "chapter": 5,
    "name": "1 John 5",
    "verses": [
        {
            "chapter": 5,
            "verse": 1,
            "name": "1 John 5:1",
            "text": "Omnis qui credit quoniam Jesus est Christus, ex Deo natus est. Et omnis qui diligit eum qui genuit, diligit et eum qui natus est ex eo. "
        },
        {
            "chapter": 5,
            "verse": 2,
            "name": "1 John 5:2",
            "text": "In hoc cognoscimus quoniam diligamus natos Dei, cum Deum diligamus, et mandata ejus faciamus. "
        },
        {
            "chapter": 5,
            "verse": 3,
            "name": "1 John 5:3",
            "text": "Hæc est enim caritas Dei, ut mandata ejus custodiamus : et mandata ejus gravia non sunt. "
        },
        {
            "chapter": 5,
            "verse": 4,
            "name": "1 John 5:4",
            "text": "Quoniam omne quod natum est ex Deo, vincit mundum : et hæc est victoria, quæ vincit mundum, fides nostra. "
        },
        {
            "chapter": 5,
            "verse": 5,
            "name": "1 John 5:5",
            "text": "Quis est, qui vincit mundum, nisi qui credit quoniam Jesus est Filius Dei ?  "
        },
        {
            "chapter": 5,
            "verse": 6,
            "name": "1 John 5:6",
            "text": " Hic est, qui venit per aquam et sanguinem, Jesus Christus : non in aqua solum, sed in aqua et sanguine. Et Spiritus est, qui testificatur quoniam Christus est veritas. "
        },
        {
            "chapter": 5,
            "verse": 7,
            "name": "1 John 5:7",
            "text": "Quoniam tres sunt, qui testimonium dant in cælo : Pater, Verbum, et Spiritus Sanctus : et hi tres unum sunt. "
        },
        {
            "chapter": 5,
            "verse": 8,
            "name": "1 John 5:8",
            "text": "Et tres sunt, qui testimonium dant in terra : spiritus, et aqua, et sanguis : et hi tres unum sunt. "
        },
        {
            "chapter": 5,
            "verse": 9,
            "name": "1 John 5:9",
            "text": "Si testimonium hominum accipimus, testimonium Dei majus est : quoniam hoc est testimonium Dei, quod majus est, quoniam testificatus est de Filio suo. "
        },
        {
            "chapter": 5,
            "verse": 10,
            "name": "1 John 5:10",
            "text": "Qui credit in Filium Dei, habet testimonium Dei in se. Qui non credit Filio, mendacem facit eum : quia non credit in testimonium quod testificatus est Deus de Filio suo. "
        },
        {
            "chapter": 5,
            "verse": 11,
            "name": "1 John 5:11",
            "text": "Et hoc est testimonium, quoniam vitam æternam dedit nobis Deus : et hæc vita in Filio ejus est. "
        },
        {
            "chapter": 5,
            "verse": 12,
            "name": "1 John 5:12",
            "text": "Qui habet Filium, habet vitam : qui non habet Filium, vitam non habet.  "
        },
        {
            "chapter": 5,
            "verse": 13,
            "name": "1 John 5:13",
            "text": " Hæc scribo vobis ut sciatis quoniam vitam habetis æternam, qui creditis in nomine Filii Dei. "
        },
        {
            "chapter": 5,
            "verse": 14,
            "name": "1 John 5:14",
            "text": "Et hæc est fiducia, quam habemus ad eum : quia quodcumque petierimus, secundum voluntatem ejus, audit nos. "
        },
        {
            "chapter": 5,
            "verse": 15,
            "name": "1 John 5:15",
            "text": "Et scimus quia audit nos quidquid petierimus : scimus quoniam habemus petitiones quas postulamus ab eo. "
        },
        {
            "chapter": 5,
            "verse": 16,
            "name": "1 John 5:16",
            "text": "Qui scit fratrem suum peccare peccatum non ad mortem, petat, et dabitur ei vita peccanti non ad mortem. Est peccatum ad mortem : non pro illo dico ut roget quis. "
        },
        {
            "chapter": 5,
            "verse": 17,
            "name": "1 John 5:17",
            "text": "Omnis iniquitas, peccatum est : et est peccatum ad mortem. "
        },
        {
            "chapter": 5,
            "verse": 18,
            "name": "1 John 5:18",
            "text": "Scimus quia omnis qui natus est ex Deo, non peccat : sed generatio Dei conservat eum, et malignus non tangit eum. "
        },
        {
            "chapter": 5,
            "verse": 19,
            "name": "1 John 5:19",
            "text": "Scimus quoniam ex Deo sumus : et mundus totus in maligno positus est. "
        },
        {
            "chapter": 5,
            "verse": 20,
            "name": "1 John 5:20",
            "text": "Et scimus quoniam Filius Dei venit, et dedit nobis sensum ut cognoscamus verum Deum, et simus in vero Filio ejus. Hic est verus Deus, et vita æterna. "
        },
        {
            "chapter": 5,
            "verse": 21,
            "name": "1 John 5:21",
            "text": "Filioli, custodite vos a simulacris. Amen.    "
        }
    ]
}