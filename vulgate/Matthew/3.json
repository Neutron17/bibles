{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 40,
    "book_name": "Matthew",
    "chapter": 3,
    "name": "Matthew 3",
    "verses": [
        {
            "chapter": 3,
            "verse": 1,
            "name": "Matthew 3:1",
            "text": "In diebus autem illis venit Joannes Baptista prædicans in deserto Judææ, "
        },
        {
            "chapter": 3,
            "verse": 2,
            "name": "Matthew 3:2",
            "text": "et dicens : Pœnitentiam agite : appropinquavit enim regnum cælorum. "
        },
        {
            "chapter": 3,
            "verse": 3,
            "name": "Matthew 3:3",
            "text": "Hic est enim, qui dictus est per Isaiam prophetam dicentem :   Vox clamantis in deserto :  Parate viam Domini ;  rectas facite semitas ejus. "
        },
        {
            "chapter": 3,
            "verse": 4,
            "name": "Matthew 3:4",
            "text": "Ipse autem Joannes habebat vestimentum de pilis camelorum, et zonam pelliceam circa lumbos suos : esca autem ejus erat locustæ, et mel silvestre. "
        },
        {
            "chapter": 3,
            "verse": 5,
            "name": "Matthew 3:5",
            "text": "Tunc exibat ad eum Jerosolyma, et omnis Judæa, et omnis regio circa Jordanem ; "
        },
        {
            "chapter": 3,
            "verse": 6,
            "name": "Matthew 3:6",
            "text": "et baptizabantur ab eo in Jordane, confitentes peccata sua. "
        },
        {
            "chapter": 3,
            "verse": 7,
            "name": "Matthew 3:7",
            "text": "Videns autem multos pharisæorum, et sadducæorum, venientes ad baptismum suum, dixit eis : Progenies viperarum, quis demonstravit vobis fugere a ventura ira ? "
        },
        {
            "chapter": 3,
            "verse": 8,
            "name": "Matthew 3:8",
            "text": "Facite ergo fructum dignum pœnitentiæ. "
        },
        {
            "chapter": 3,
            "verse": 9,
            "name": "Matthew 3:9",
            "text": "Et ne velitis dicere intra vos : Patrem habemus Abraham. Dico enim vobis quoniam potens est Deus de lapidibus istis suscitare filios Abrahæ. "
        },
        {
            "chapter": 3,
            "verse": 10,
            "name": "Matthew 3:10",
            "text": "Jam enim securis ad radicem arborum posita est. Omnis ergo arbor, quæ non facit fructum bonum, excidetur, et in ignem mittetur. "
        },
        {
            "chapter": 3,
            "verse": 11,
            "name": "Matthew 3:11",
            "text": "Ego quidem baptizo vos in aqua in pœnitentiam : qui autem post me venturus est, fortior me est, cujus non sum dignus calceamenta portare : ipse vos baptizabit in Spiritu Sancto, et igni. "
        },
        {
            "chapter": 3,
            "verse": 12,
            "name": "Matthew 3:12",
            "text": "Cujus ventilabrum in manu sua : et permundabit aream suam : et congregabit triticum suum in horreum, paleas autem comburet igni inextinguibili.  "
        },
        {
            "chapter": 3,
            "verse": 13,
            "name": "Matthew 3:13",
            "text": " Tunc venit Jesus a Galilæa in Jordanem ad Joannem, ut baptizaretur ab eo. "
        },
        {
            "chapter": 3,
            "verse": 14,
            "name": "Matthew 3:14",
            "text": "Joannes autem prohibebat eum, dicens : Ego a te debeo baptizari, et tu venis ad me ? "
        },
        {
            "chapter": 3,
            "verse": 15,
            "name": "Matthew 3:15",
            "text": "Respondens autem Jesus, dixit ei : Sine modo : sic enim decet nos implere omnem justitiam. Tunc dimisit eum. "
        },
        {
            "chapter": 3,
            "verse": 16,
            "name": "Matthew 3:16",
            "text": "Baptizatus autem Jesus, confestim ascendit de aqua, et ecce aperti sunt ei cæli : et vidit Spiritum Dei descendentem sicut columbam, et venientem super se. "
        },
        {
            "chapter": 3,
            "verse": 17,
            "name": "Matthew 3:17",
            "text": "Et ecce vox de cælis dicens : Hic est Filius meus dilectus, in quo mihi complacui.   "
        }
    ]
}