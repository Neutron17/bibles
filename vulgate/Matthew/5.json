{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 40,
    "book_name": "Matthew",
    "chapter": 5,
    "name": "Matthew 5",
    "verses": [
        {
            "chapter": 5,
            "verse": 1,
            "name": "Matthew 5:1",
            "text": "Videns autem Jesus turbas, ascendit in montem, et cum sedisset, accesserunt ad eum discipuli ejus, "
        },
        {
            "chapter": 5,
            "verse": 2,
            "name": "Matthew 5:2",
            "text": "et aperiens os suum docebat eos dicens : "
        },
        {
            "chapter": 5,
            "verse": 3,
            "name": "Matthew 5:3",
            "text": "Beati pauperes spiritu : quoniam ipsorum est regnum cælorum. "
        },
        {
            "chapter": 5,
            "verse": 4,
            "name": "Matthew 5:4",
            "text": "Beati mites : quoniam ipsi possidebunt terram. "
        },
        {
            "chapter": 5,
            "verse": 5,
            "name": "Matthew 5:5",
            "text": "Beati qui lugent : quoniam ipsi consolabuntur. "
        },
        {
            "chapter": 5,
            "verse": 6,
            "name": "Matthew 5:6",
            "text": "Beati qui esuriunt et sitiunt justitiam : quoniam ipsi saturabuntur. "
        },
        {
            "chapter": 5,
            "verse": 7,
            "name": "Matthew 5:7",
            "text": "Beati misericordes : quoniam ipsi misericordiam consequentur. "
        },
        {
            "chapter": 5,
            "verse": 8,
            "name": "Matthew 5:8",
            "text": "Beati mundo corde : quoniam ipsi Deum videbunt. "
        },
        {
            "chapter": 5,
            "verse": 9,
            "name": "Matthew 5:9",
            "text": "Beati pacifici : quoniam filii Dei vocabuntur. "
        },
        {
            "chapter": 5,
            "verse": 10,
            "name": "Matthew 5:10",
            "text": "Beati qui persecutionem patiuntur propter justitiam : quoniam ipsorum est regnum cælorum. "
        },
        {
            "chapter": 5,
            "verse": 11,
            "name": "Matthew 5:11",
            "text": "Beati estis cum maledixerint vobis, et persecuti vos fuerint, et dixerint omne malum adversum vos mentientes, propter me : "
        },
        {
            "chapter": 5,
            "verse": 12,
            "name": "Matthew 5:12",
            "text": "gaudete, et exsultate, quoniam merces vestra copiosa est in cælis. Sic enim persecuti sunt prophetas, qui fuerunt ante vos.  "
        },
        {
            "chapter": 5,
            "verse": 13,
            "name": "Matthew 5:13",
            "text": " Vos estis sal terræ. Quod si sal evanuerit, in quo salietur ? ad nihilum valet ultra, nisi ut mittatur foras, et conculcetur ab hominibus. "
        },
        {
            "chapter": 5,
            "verse": 14,
            "name": "Matthew 5:14",
            "text": "Vos estis lux mundi. Non potest civitas abscondi supra montem posita, "
        },
        {
            "chapter": 5,
            "verse": 15,
            "name": "Matthew 5:15",
            "text": "neque accendunt lucernam, et ponunt eam sub modio, sed super candelabrum, ut luceat omnibus qui in domo sunt. "
        },
        {
            "chapter": 5,
            "verse": 16,
            "name": "Matthew 5:16",
            "text": "Sic luceat lux vestra coram hominibus : ut videant opera vestra bona, et glorificent Patrem vestrum, qui in cælis est.  "
        },
        {
            "chapter": 5,
            "verse": 17,
            "name": "Matthew 5:17",
            "text": " Nolite putare quoniam veni solvere legem aut prophetas : non veni solvere, sed adimplere. "
        },
        {
            "chapter": 5,
            "verse": 18,
            "name": "Matthew 5:18",
            "text": "Amen quippe dico vobis, donec transeat cælum et terra, jota unum aut unus apex non præteribit a lege, donec omnia fiant. "
        },
        {
            "chapter": 5,
            "verse": 19,
            "name": "Matthew 5:19",
            "text": "Qui ergo solverit unum de mandatis istis minimis, et docuerit sic homines, minimus vocabitur in regno cælorum : qui autem fecerit et docuerit, hic magnus vocabitur in regno cælorum. "
        },
        {
            "chapter": 5,
            "verse": 20,
            "name": "Matthew 5:20",
            "text": "Dico enim vobis, quia nisi abundaverit justitia vestra plus quam scribarum et pharisæorum, non intrabitis in regnum cælorum.  "
        },
        {
            "chapter": 5,
            "verse": 21,
            "name": "Matthew 5:21",
            "text": " Audistis quia dictum est antiquis : Non occides : qui autem occiderit, reus erit judicio. "
        },
        {
            "chapter": 5,
            "verse": 22,
            "name": "Matthew 5:22",
            "text": "Ego autem dico vobis : quia omnis qui irascitur fratri suo, reus erit judicio. Qui autem dixerit fratri suo, raca : reus erit concilio. Qui autem dixerit, fatue : reus erit gehennæ ignis. "
        },
        {
            "chapter": 5,
            "verse": 23,
            "name": "Matthew 5:23",
            "text": "Si ergo offers munus tuum ad altare, et ibi recordatus fueris quia frater tuus habet aliquid adversum te : "
        },
        {
            "chapter": 5,
            "verse": 24,
            "name": "Matthew 5:24",
            "text": "relinque ibi munus tuum ante altare, et vade prius reconciliari fratri tuo : et tunc veniens offeres munus tuum. "
        },
        {
            "chapter": 5,
            "verse": 25,
            "name": "Matthew 5:25",
            "text": "Esto consentiens adversario tuo cito dum es in via cum eo : ne forte tradat te adversarius judici, et judex tradat te ministro : et in carcerem mittaris. "
        },
        {
            "chapter": 5,
            "verse": 26,
            "name": "Matthew 5:26",
            "text": "Amen dico tibi, non exies inde, donec reddas novissimum quadrantem.  "
        },
        {
            "chapter": 5,
            "verse": 27,
            "name": "Matthew 5:27",
            "text": " Audistis quia dictum est antiquis : Non mœchaberis. "
        },
        {
            "chapter": 5,
            "verse": 28,
            "name": "Matthew 5:28",
            "text": "Ego autem dico vobis : quia omnis qui viderit mulierem ad concupiscendum eam, jam mœchatus est eam in corde suo. "
        },
        {
            "chapter": 5,
            "verse": 29,
            "name": "Matthew 5:29",
            "text": "Quod si oculus tuus dexter scandalizat te, erue eum, et projice abs te : expedit enim tibi ut pereat unum membrorum tuorum, quam totum corpus tuum mittatur in gehennam. "
        },
        {
            "chapter": 5,
            "verse": 30,
            "name": "Matthew 5:30",
            "text": "Et si dextra manus tua scandalizat te, abscide eam, et projice abs te : expedit enim tibi ut pereat unum membrorum tuorum, quam totum corpus tuum eat in gehennam. "
        },
        {
            "chapter": 5,
            "verse": 31,
            "name": "Matthew 5:31",
            "text": "Dictum est autem : Quicumque dimiserit uxorem suam, det ei libellum repudii. "
        },
        {
            "chapter": 5,
            "verse": 32,
            "name": "Matthew 5:32",
            "text": "Ego autem dico vobis : quia omnis qui dimiserit uxorem suam, excepta fornicationis causa, facit eam mœchari : et qui dimissam duxerit, adulterat.  "
        },
        {
            "chapter": 5,
            "verse": 33,
            "name": "Matthew 5:33",
            "text": " Iterum audistis quia dictum est antiquis : Non perjurabis : reddes autem Domino juramenta tua. "
        },
        {
            "chapter": 5,
            "verse": 34,
            "name": "Matthew 5:34",
            "text": "Ego autem dico vobis, non jurare omnino, neque per cælum, quia thronus Dei est : "
        },
        {
            "chapter": 5,
            "verse": 35,
            "name": "Matthew 5:35",
            "text": "neque per terram, quia scabellum est pedum ejus : neque per Jerosolymam, quia civitas est magni regis : "
        },
        {
            "chapter": 5,
            "verse": 36,
            "name": "Matthew 5:36",
            "text": "neque per caput tuum juraveris, quia non potes unum capillum album facere, aut nigrum. "
        },
        {
            "chapter": 5,
            "verse": 37,
            "name": "Matthew 5:37",
            "text": "Sit autem sermo vester, est, est : non, non : quod autem his abundantius est, a malo est.  "
        },
        {
            "chapter": 5,
            "verse": 38,
            "name": "Matthew 5:38",
            "text": " Audistis quia dictum est : Oculum pro oculo, et dentem pro dente. "
        },
        {
            "chapter": 5,
            "verse": 39,
            "name": "Matthew 5:39",
            "text": "Ego autem dico vobis, non resistere malo : sed si quis te percusserit in dexteram maxillam tuam, præbe illi et alteram : "
        },
        {
            "chapter": 5,
            "verse": 40,
            "name": "Matthew 5:40",
            "text": "et ei, qui vult tecum judicio contendere, et tunicam tuam tollere, dimitte ei et pallium : "
        },
        {
            "chapter": 5,
            "verse": 41,
            "name": "Matthew 5:41",
            "text": "et quicumque te angariaverit mille passus, vade cum illo et alia duo. "
        },
        {
            "chapter": 5,
            "verse": 42,
            "name": "Matthew 5:42",
            "text": "Qui petit a te, da ei : et volenti mutuari a te, ne avertaris.  "
        },
        {
            "chapter": 5,
            "verse": 43,
            "name": "Matthew 5:43",
            "text": " Audistis quia dictum est : Diliges proximum tuum, et odio habebis inimicum tuum. "
        },
        {
            "chapter": 5,
            "verse": 44,
            "name": "Matthew 5:44",
            "text": "Ego autem dico vobis : diligite inimicos vestros, benefacite his qui oderunt vos, et orate pro persequentibus et calumniantibus vos : "
        },
        {
            "chapter": 5,
            "verse": 45,
            "name": "Matthew 5:45",
            "text": "ut sitis filii Patris vestri, qui in cælis est : qui solem suum oriri facit super bonos et malos : et pluit super justos et injustos. "
        },
        {
            "chapter": 5,
            "verse": 46,
            "name": "Matthew 5:46",
            "text": "Si enim diligitis eos qui vos diligunt, quam mercedem habebitis ? nonne et publicani hoc faciunt ? "
        },
        {
            "chapter": 5,
            "verse": 47,
            "name": "Matthew 5:47",
            "text": "Et si salutaveritis fratres vestros tantum, quid amplius facitis ? nonne et ethnici hoc faciunt ? "
        },
        {
            "chapter": 5,
            "verse": 48,
            "name": "Matthew 5:48",
            "text": "Estote ergo vos perfecti, sicut et Pater vester cælestis perfectus est.   "
        }
    ]
}