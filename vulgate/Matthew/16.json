{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 40,
    "book_name": "Matthew",
    "chapter": 16,
    "name": "Matthew 16",
    "verses": [
        {
            "chapter": 16,
            "verse": 1,
            "name": "Matthew 16:1",
            "text": "Et accesserunt ad eum pharisæi et sadducæi tentantes : et rogaverunt eum ut signum de cælo ostenderet eis. "
        },
        {
            "chapter": 16,
            "verse": 2,
            "name": "Matthew 16:2",
            "text": "At ille respondens, ait illis : Facto vespere dicitis : Serenum erit, rubicundum est enim cælum. "
        },
        {
            "chapter": 16,
            "verse": 3,
            "name": "Matthew 16:3",
            "text": "Et mane : Hodie tempestas, rutilat enim triste cælum. "
        },
        {
            "chapter": 16,
            "verse": 4,
            "name": "Matthew 16:4",
            "text": "Faciem ergo cæli dijudicare nostis : signa autem temporum non potestis scire ? Generatio mala et adultera signum quærit : et signum non dabitur ei, nisi signum Jonæ prophetæ. Et relictis illis, abiit.  "
        },
        {
            "chapter": 16,
            "verse": 5,
            "name": "Matthew 16:5",
            "text": " Et cum venissent discipuli ejus trans fretum, obliti sunt panes accipere. "
        },
        {
            "chapter": 16,
            "verse": 6,
            "name": "Matthew 16:6",
            "text": "Qui dixit illis : Intuemini, et cavete a fermento pharisæorum et sadducæorum. "
        },
        {
            "chapter": 16,
            "verse": 7,
            "name": "Matthew 16:7",
            "text": "At illi cogitabant intra se dicentes : Quia panes non accepimus. "
        },
        {
            "chapter": 16,
            "verse": 8,
            "name": "Matthew 16:8",
            "text": "Sciens autem Jesus, dixit : Quid cogitatis intra vos modicæ fidei, quia panes non habetis ? "
        },
        {
            "chapter": 16,
            "verse": 9,
            "name": "Matthew 16:9",
            "text": "Nondum intelligitis, neque recordamini quinque panum in quinque millia hominum, et quot cophinos sumpsistis ? "
        },
        {
            "chapter": 16,
            "verse": 10,
            "name": "Matthew 16:10",
            "text": "neque septem panum in quatuor millia hominum, et quot sportas sumpsistis ? "
        },
        {
            "chapter": 16,
            "verse": 11,
            "name": "Matthew 16:11",
            "text": "Quare non intelligitis, quia non de pane dixi vobis : Cavete a fermento pharisæorum et sadducæorum ? "
        },
        {
            "chapter": 16,
            "verse": 12,
            "name": "Matthew 16:12",
            "text": "Tunc intellexerunt quia non dixerit cavendum a fermento panum, sed a doctrina pharisæorum et sadducæorum.  "
        },
        {
            "chapter": 16,
            "verse": 13,
            "name": "Matthew 16:13",
            "text": " Venit autem Jesus in partes Cæsareæ Philippi : et interrogabat discipulos suos, dicens : Quem dicunt homines esse Filium hominis ? "
        },
        {
            "chapter": 16,
            "verse": 14,
            "name": "Matthew 16:14",
            "text": "At illi dixerunt : Alii Joannem Baptistam, alii autem Eliam, alii vero Jeremiam, aut unum ex prophetis. "
        },
        {
            "chapter": 16,
            "verse": 15,
            "name": "Matthew 16:15",
            "text": "Dicit illis Jesus : Vos autem, quem me esse dicitis ? "
        },
        {
            "chapter": 16,
            "verse": 16,
            "name": "Matthew 16:16",
            "text": "Respondens Simon Petrus dixit : Tu es Christus, Filius Dei vivi. "
        },
        {
            "chapter": 16,
            "verse": 17,
            "name": "Matthew 16:17",
            "text": "Respondens autem Jesus, dixit ei : Beatus es Simon Bar Jona : quia caro et sanguis non revelavit tibi, sed Pater meus, qui in cælis est. "
        },
        {
            "chapter": 16,
            "verse": 18,
            "name": "Matthew 16:18",
            "text": "Et ego dico tibi, quia tu es Petrus, et super hanc petram ædificabo Ecclesiam meam, et portæ inferi non prævalebunt adversus eam. "
        },
        {
            "chapter": 16,
            "verse": 19,
            "name": "Matthew 16:19",
            "text": "Et tibi dabo claves regni cælorum. Et quodcumque ligaveris super terram, erit ligatum et in cælis : et quodcumque solveris super terram, erit solutum et in cælis. "
        },
        {
            "chapter": 16,
            "verse": 20,
            "name": "Matthew 16:20",
            "text": "Tunc præcepit discipulis suis ut nemini dicerent quia ipse esset Jesus Christus.  "
        },
        {
            "chapter": 16,
            "verse": 21,
            "name": "Matthew 16:21",
            "text": " Exinde cœpit Jesus ostendere discipulis suis, quia oporteret eum ire Jerosolymam, et multa pati a senioribus, et scribis, et principibus sacerdotum, et occidi, et tertia die resurgere. "
        },
        {
            "chapter": 16,
            "verse": 22,
            "name": "Matthew 16:22",
            "text": "Et assumens eum Petrus, cœpit increpare illum dicens : Absit a te, Domine : non erit tibi hoc. "
        },
        {
            "chapter": 16,
            "verse": 23,
            "name": "Matthew 16:23",
            "text": "Qui conversus, dixit Petro : Vade post me Satana, scandalum es mihi : quia non sapis ea quæ Dei sunt, sed ea quæ hominum. "
        },
        {
            "chapter": 16,
            "verse": 24,
            "name": "Matthew 16:24",
            "text": "Tunc Jesus dixit discipulis suis : Si quis vult post me venire, abneget semetipsum, et tollat crucem suam, et sequatur me. "
        },
        {
            "chapter": 16,
            "verse": 25,
            "name": "Matthew 16:25",
            "text": "Qui enim voluerit animam suam salvam facere, perdet eam : qui autem perdiderit animam suam propter me, inveniet eam. "
        },
        {
            "chapter": 16,
            "verse": 26,
            "name": "Matthew 16:26",
            "text": "Quid enim prodest homini, si mundum universum lucretur, animæ vero suæ detrimentum patiatur ? aut quam dabit homo commutationem pro anima sua ? "
        },
        {
            "chapter": 16,
            "verse": 27,
            "name": "Matthew 16:27",
            "text": "Filius enim hominis venturus est in gloria Patris sui cum angelis suis : et tunc reddet unicuique secundum opera ejus. "
        },
        {
            "chapter": 16,
            "verse": 28,
            "name": "Matthew 16:28",
            "text": "Amen dico vobis, sunt quidam de hic stantibus, qui non gustabunt mortem, donec videant Filium hominis venientem in regno suo.   "
        }
    ]
}