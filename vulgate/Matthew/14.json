{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 40,
    "book_name": "Matthew",
    "chapter": 14,
    "name": "Matthew 14",
    "verses": [
        {
            "chapter": 14,
            "verse": 1,
            "name": "Matthew 14:1",
            "text": "In illo tempore audivit Herodes tetrarcha famam Jesu : "
        },
        {
            "chapter": 14,
            "verse": 2,
            "name": "Matthew 14:2",
            "text": "et ait pueris suis : Hic est Joannes Baptista : ipse surrexit a mortuis, et ideo virtutes operantur in eo. "
        },
        {
            "chapter": 14,
            "verse": 3,
            "name": "Matthew 14:3",
            "text": "Herodes enim tenuit Joannem, et alligavit eum : et posuit in carcerem propter Herodiadem uxorem fratris sui. "
        },
        {
            "chapter": 14,
            "verse": 4,
            "name": "Matthew 14:4",
            "text": "Dicebat enim illi Joannes : Non licet tibi habere eam. "
        },
        {
            "chapter": 14,
            "verse": 5,
            "name": "Matthew 14:5",
            "text": "Et volens illum occidere, timuit populum : quia sicut prophetam eum habebant. "
        },
        {
            "chapter": 14,
            "verse": 6,
            "name": "Matthew 14:6",
            "text": "Die autem natalis Herodis saltavit filia Herodiadis in medio, et placuit Herodi : "
        },
        {
            "chapter": 14,
            "verse": 7,
            "name": "Matthew 14:7",
            "text": "unde cum juramento pollicitus est ei dare quodcumque postulasset ab eo. "
        },
        {
            "chapter": 14,
            "verse": 8,
            "name": "Matthew 14:8",
            "text": "At illa præmonita a matre sua : Da mihi, inquit, hic in disco caput Joannis Baptistæ. "
        },
        {
            "chapter": 14,
            "verse": 9,
            "name": "Matthew 14:9",
            "text": "Et contristatus est rex : propter juramentum autem, et eos qui pariter recumbebant, jussit dari. "
        },
        {
            "chapter": 14,
            "verse": 10,
            "name": "Matthew 14:10",
            "text": "Misitque et decollavit Joannem in carcere. "
        },
        {
            "chapter": 14,
            "verse": 11,
            "name": "Matthew 14:11",
            "text": "Et allatum est caput ejus in disco, et datum est puellæ, et attulit matri suæ. "
        },
        {
            "chapter": 14,
            "verse": 12,
            "name": "Matthew 14:12",
            "text": "Et accedentes discipuli ejus, tulerunt corpus ejus, et sepelierunt illud : et venientes nuntiaverunt Jesu.  "
        },
        {
            "chapter": 14,
            "verse": 13,
            "name": "Matthew 14:13",
            "text": " Quod cum audisset Jesus, secessit inde in navicula, in locum desertum seorsum : et cum audissent turbæ, secutæ sunt eum pedestres de civitatibus. "
        },
        {
            "chapter": 14,
            "verse": 14,
            "name": "Matthew 14:14",
            "text": "Et exiens vidit turbam multam, et misertus est eis, et curavit languidos eorum. "
        },
        {
            "chapter": 14,
            "verse": 15,
            "name": "Matthew 14:15",
            "text": "Vespere autem facto, accesserunt ad eum discipuli ejus, dicentes : Desertus est locus, et hora jam præteriit : dimitte turbas, ut euntes in castella, emant sibi escas. "
        },
        {
            "chapter": 14,
            "verse": 16,
            "name": "Matthew 14:16",
            "text": "Jesus autem dixit eis : Non habent necesse ire : date illis vos manducare. "
        },
        {
            "chapter": 14,
            "verse": 17,
            "name": "Matthew 14:17",
            "text": "Responderunt ei : Non habemus hic nisi quinque panes et duos pisces. "
        },
        {
            "chapter": 14,
            "verse": 18,
            "name": "Matthew 14:18",
            "text": "Qui ait eis : Afferte mihi illos huc. "
        },
        {
            "chapter": 14,
            "verse": 19,
            "name": "Matthew 14:19",
            "text": "Et cum jussisset turbam discumbere super fœnum, acceptis quinque panibus et duobus piscibus, aspiciens in cælum benedixit, et fregit, et dedit discipulis panes, discipuli autem turbis. "
        },
        {
            "chapter": 14,
            "verse": 20,
            "name": "Matthew 14:20",
            "text": "Et manducaverunt omnes, et saturati sunt. Et tulerunt reliquias, duodecim cophinos fragmentorum plenos. "
        },
        {
            "chapter": 14,
            "verse": 21,
            "name": "Matthew 14:21",
            "text": "Manducantium autem fuit numerus quinque millia virorum, exceptis mulieribus et parvulis.  "
        },
        {
            "chapter": 14,
            "verse": 22,
            "name": "Matthew 14:22",
            "text": " Et statim compulit Jesus discipulos ascendere in naviculam, et præcedere eum trans fretum, donec dimitteret turbas. "
        },
        {
            "chapter": 14,
            "verse": 23,
            "name": "Matthew 14:23",
            "text": "Et dimissa turba, ascendit in montem solus orare. Vespere autem facto solus erat ibi : "
        },
        {
            "chapter": 14,
            "verse": 24,
            "name": "Matthew 14:24",
            "text": "navicula autem in medio mari jactabatur fluctibus : erat enim contrarius ventus. "
        },
        {
            "chapter": 14,
            "verse": 25,
            "name": "Matthew 14:25",
            "text": "Quarta enim vigilia noctis, venit ad eos ambulans super mare. "
        },
        {
            "chapter": 14,
            "verse": 26,
            "name": "Matthew 14:26",
            "text": "Et videntes eum super mare ambulantem, turbati sunt, dicentes : Quia phantasma est. Et præ timore clamaverunt. "
        },
        {
            "chapter": 14,
            "verse": 27,
            "name": "Matthew 14:27",
            "text": "Statimque Jesus locutus est eis, dicens : Habete fiduciam : ego sum, nolite timere. "
        },
        {
            "chapter": 14,
            "verse": 28,
            "name": "Matthew 14:28",
            "text": "Respondens autem Petrus, dixit : Domine, si tu es, jube me ad te venire super aquas. "
        },
        {
            "chapter": 14,
            "verse": 29,
            "name": "Matthew 14:29",
            "text": "At ipse ait : Veni. Et descendens Petrus de navicula, ambulabat super aquam ut veniret ad Jesum. "
        },
        {
            "chapter": 14,
            "verse": 30,
            "name": "Matthew 14:30",
            "text": "Videns vero ventum validum, timuit : et cum cœpisset mergi, clamavit dicens : Domine, salvum me fac. "
        },
        {
            "chapter": 14,
            "verse": 31,
            "name": "Matthew 14:31",
            "text": "Et continuo Jesus extendens manum, apprehendit eum : et ait illi : Modicæ fidei, quare dubitasti ? "
        },
        {
            "chapter": 14,
            "verse": 32,
            "name": "Matthew 14:32",
            "text": "Et cum ascendissent in naviculam, cessavit ventus. "
        },
        {
            "chapter": 14,
            "verse": 33,
            "name": "Matthew 14:33",
            "text": "Qui autem in navicula erant, venerunt, et adoraverunt eum, dicentes : Vere Filius Dei es. "
        },
        {
            "chapter": 14,
            "verse": 34,
            "name": "Matthew 14:34",
            "text": "Et cum transfretassent, venerunt in terram Genesar. "
        },
        {
            "chapter": 14,
            "verse": 35,
            "name": "Matthew 14:35",
            "text": "Et cum cognovissent eum viri loci illius, miserunt in universam regionem illam, et obtulerunt ei omnes male habentes : "
        },
        {
            "chapter": 14,
            "verse": 36,
            "name": "Matthew 14:36",
            "text": "et rogabant eum ut vel fimbriam vestimenti ejus tangerent. Et quicumque tetigerunt, salvi facti sunt.   "
        }
    ]
}