{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 40,
    "book_name": "Matthew",
    "chapter": 21,
    "name": "Matthew 21",
    "verses": [
        {
            "chapter": 21,
            "verse": 1,
            "name": "Matthew 21:1",
            "text": "Et cum appropinquassent Jerosolymis, et venissent Bethphage ad montem Oliveti : tunc Jesus misit duos discipulos, "
        },
        {
            "chapter": 21,
            "verse": 2,
            "name": "Matthew 21:2",
            "text": "dicens eis : Ite in castellum, quod contra vos est, et statim invenietis asinam alligatam, et pullum cum ea : solvite, et adducite mihi : "
        },
        {
            "chapter": 21,
            "verse": 3,
            "name": "Matthew 21:3",
            "text": "et si quis vobis aliquid dixerit, dicite quia Dominus his opus habet : et confestim dimittet eos. "
        },
        {
            "chapter": 21,
            "verse": 4,
            "name": "Matthew 21:4",
            "text": "Hoc autem totum factum est, ut adimpleretur quod dictum est per prophetam dicentem :  "
        },
        {
            "chapter": 21,
            "verse": 5,
            "name": "Matthew 21:5",
            "text": "  Dicite filiæ Sion :  Ecce rex tuus venit tibi  mansuetus, sedens super asinam,  et pullum filium subjugalis. "
        },
        {
            "chapter": 21,
            "verse": 6,
            "name": "Matthew 21:6",
            "text": "Euntes autem discipuli fecerunt sicut præcepit illis Jesus. "
        },
        {
            "chapter": 21,
            "verse": 7,
            "name": "Matthew 21:7",
            "text": "Et adduxerunt asinam, et pullum : et imposuerunt super eos vestimenta sua, et eum desuper sedere fecerunt. "
        },
        {
            "chapter": 21,
            "verse": 8,
            "name": "Matthew 21:8",
            "text": "Plurima autem turba straverunt vestimenta sua in via : alii autem cædebant ramos de arboribus, et sternebant in via : "
        },
        {
            "chapter": 21,
            "verse": 9,
            "name": "Matthew 21:9",
            "text": "turbæ autem, quæ præcedebant, et quæ sequebantur, clamabant, dicentes : Hosanna filio David : benedictus, qui venit in nomine Domini : hosanna in altissimis. "
        },
        {
            "chapter": 21,
            "verse": 10,
            "name": "Matthew 21:10",
            "text": "Et cum intrasset Jerosolymam, commota est universa civitas, dicens : Quis est hic ? "
        },
        {
            "chapter": 21,
            "verse": 11,
            "name": "Matthew 21:11",
            "text": "Populi autem dicebant : Hic est Jesus propheta a Nazareth Galilææ. "
        },
        {
            "chapter": 21,
            "verse": 12,
            "name": "Matthew 21:12",
            "text": "Et intravit Jesus in templum Dei, et ejiciebat omnes vendentes et ementes in templo, et mensas numulariorum, et cathedras vendentium columbas evertit : "
        },
        {
            "chapter": 21,
            "verse": 13,
            "name": "Matthew 21:13",
            "text": "et dicit eis : Scriptum est : Domus mea domus orationis vocabitur : vos autem fecistis illam speluncam latronum. "
        },
        {
            "chapter": 21,
            "verse": 14,
            "name": "Matthew 21:14",
            "text": "Et accesserunt ad eum cæci, et claudi in templo : et sanavit eos. "
        },
        {
            "chapter": 21,
            "verse": 15,
            "name": "Matthew 21:15",
            "text": "Videntes autem principes sacerdotum et scribæ mirabilia quæ fecit, et pueros clamantes in templo, et dicentes : Hosanna filio David : indignati sunt, "
        },
        {
            "chapter": 21,
            "verse": 16,
            "name": "Matthew 21:16",
            "text": "et dixerunt ei : Audis quid isti dicunt ? Jesus autem dixit eis : Utique. Numquam legistis : Quia ex ore infantium et lactentium perfecisti laudem ? "
        },
        {
            "chapter": 21,
            "verse": 17,
            "name": "Matthew 21:17",
            "text": "Et relictis illis, abiit foras extra civitatem in Bethaniam : ibique mansit.  "
        },
        {
            "chapter": 21,
            "verse": 18,
            "name": "Matthew 21:18",
            "text": " Mane autem revertens in civitatem, esuriit. "
        },
        {
            "chapter": 21,
            "verse": 19,
            "name": "Matthew 21:19",
            "text": "Et videns fici arborem unam secus viam, venit ad eam : et nihil invenit in ea nisi folia tantum, et ait illi : Numquam ex te fructus nascatur in sempiternum. Et arefacta est continuo ficulnea. "
        },
        {
            "chapter": 21,
            "verse": 20,
            "name": "Matthew 21:20",
            "text": "Et videntes discipuli, mirati sunt, dicentes : Quomodo continuo aruit ? "
        },
        {
            "chapter": 21,
            "verse": 21,
            "name": "Matthew 21:21",
            "text": "Respondens autem Jesus, ait eis : Amen dico vobis, si habueritis fidem, et non hæsitaveritis, non solum de ficulnea facietis, sed et si monti huic dixeritis : Tolle, et jacta te in mare, fiet. "
        },
        {
            "chapter": 21,
            "verse": 22,
            "name": "Matthew 21:22",
            "text": "Et omnia quæcumque petieritis in oratione credentes, accipietis.  "
        },
        {
            "chapter": 21,
            "verse": 23,
            "name": "Matthew 21:23",
            "text": " Et cum venisset in templum, accesserunt ad eum docentem principes sacerdotum, et seniores populi, dicentes : In qua potestate hæc facis ? et quis tibi dedit hanc potestatem ? "
        },
        {
            "chapter": 21,
            "verse": 24,
            "name": "Matthew 21:24",
            "text": "Respondens Jesus dixit eis : Interrogabo vos et ego unum sermonem : quem si dixeritis mihi, et ego vobis dicam in qua potestate hæc facio. "
        },
        {
            "chapter": 21,
            "verse": 25,
            "name": "Matthew 21:25",
            "text": "Baptismus Joannis unde erat ? e cælo, an ex hominibus ? At illi cogitabant inter se, dicentes : "
        },
        {
            "chapter": 21,
            "verse": 26,
            "name": "Matthew 21:26",
            "text": "Si dixerimus, e cælo, dicet nobis : Quare ergo non credidistis illi ? Si autem dixerimus, ex hominibus, timemus turbam : omnes enim habebant Joannem sicut prophetam. "
        },
        {
            "chapter": 21,
            "verse": 27,
            "name": "Matthew 21:27",
            "text": "Et respondentes Jesu, dixerunt : Nescimus. Ait illis et ipse : Nec ego dico vobis in qua potestate hæc facio.  "
        },
        {
            "chapter": 21,
            "verse": 28,
            "name": "Matthew 21:28",
            "text": " Quid autem vobis videtur ? Homo quidam habebat duos filios, et accedens ad primum, dixit : Fili, vade hodie, operare in vinea mea. "
        },
        {
            "chapter": 21,
            "verse": 29,
            "name": "Matthew 21:29",
            "text": "Ille autem respondens, ait : Nolo. Postea autem, pœnitentia motus, abiit. "
        },
        {
            "chapter": 21,
            "verse": 30,
            "name": "Matthew 21:30",
            "text": "Accedens autem ad alterum, dixit similiter. At ille respondens, ait : Eo, domine, et non ivit : "
        },
        {
            "chapter": 21,
            "verse": 31,
            "name": "Matthew 21:31",
            "text": "quis ex duobus fecit voluntatem patris ? Dicunt ei : Primus. Dicit illis Jesus : Amen dico vobis, quia publicani et meretrices præcedent vos in regnum Dei. "
        },
        {
            "chapter": 21,
            "verse": 32,
            "name": "Matthew 21:32",
            "text": "Venit enim ad vos Joannes in via justitiæ, et non credidistis ei : publicani autem et meretrices crediderunt ei : vos autem videntes nec pœnitentiam habuistis postea, ut crederetis ei.  "
        },
        {
            "chapter": 21,
            "verse": 33,
            "name": "Matthew 21:33",
            "text": " Aliam parabolam audite : Homo erat paterfamilias, qui plantavit vineam, et sepem circumdedit ei, et fodit in ea torcular, et ædificavit turrim, et locavit eam agricolis, et peregre profectus est. "
        },
        {
            "chapter": 21,
            "verse": 34,
            "name": "Matthew 21:34",
            "text": "Cum autem tempus fructuum appropinquasset, misit servos suos ad agricolas, ut acciperent fructus ejus. "
        },
        {
            "chapter": 21,
            "verse": 35,
            "name": "Matthew 21:35",
            "text": "Et agricolæ, apprehensis servis ejus, alium ceciderunt, alium occiderunt, alium vero lapidaverunt. "
        },
        {
            "chapter": 21,
            "verse": 36,
            "name": "Matthew 21:36",
            "text": "Iterum misit alios servos plures prioribus, et fecerunt illis similiter. "
        },
        {
            "chapter": 21,
            "verse": 37,
            "name": "Matthew 21:37",
            "text": "Novissime autem misit ad eos filium suum, dicens : Verebuntur filium meum. "
        },
        {
            "chapter": 21,
            "verse": 38,
            "name": "Matthew 21:38",
            "text": "Agricolæ autem videntes filium dixerunt intra se : Hic est hæres, venite, occidamus eum, et habebimus hæreditatem ejus. "
        },
        {
            "chapter": 21,
            "verse": 39,
            "name": "Matthew 21:39",
            "text": "Et apprehensum eum ejecerunt extra vineam, et occiderunt. "
        },
        {
            "chapter": 21,
            "verse": 40,
            "name": "Matthew 21:40",
            "text": "Cum ergo venerit dominus vineæ, quid faciet agricolis illis ? "
        },
        {
            "chapter": 21,
            "verse": 41,
            "name": "Matthew 21:41",
            "text": "Aiunt illi : Malos male perdet : et vineam suam locabit aliis agricolis, qui reddant ei fructum temporibus suis. "
        },
        {
            "chapter": 21,
            "verse": 42,
            "name": "Matthew 21:42",
            "text": "Dicit illis Jesus : Numquam legistis in Scripturis :   Lapidem quem reprobaverunt ædificantes,  hic factus est in caput anguli :  a Domino factum est istud,  et est mirabile in oculis nostris ? "
        },
        {
            "chapter": 21,
            "verse": 43,
            "name": "Matthew 21:43",
            "text": "Ideo dico vobis, quia auferetur a vobis regnum Dei, et dabitur genti facienti fructus ejus. "
        },
        {
            "chapter": 21,
            "verse": 44,
            "name": "Matthew 21:44",
            "text": "Et qui ceciderit super lapidem istum, confringetur : super quem vero ceciderit, conteret eum. "
        },
        {
            "chapter": 21,
            "verse": 45,
            "name": "Matthew 21:45",
            "text": "Et cum audissent principes sacerdotum et pharisæi parabolas ejus, cognoverunt quod de ipsis diceret. "
        },
        {
            "chapter": 21,
            "verse": 46,
            "name": "Matthew 21:46",
            "text": "Et quærentes eum tenere, timuerunt turbas : quoniam sicut prophetam eum habebant.  "
        }
    ]
}