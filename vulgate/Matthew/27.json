{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 40,
    "book_name": "Matthew",
    "chapter": 27,
    "name": "Matthew 27",
    "verses": [
        {
            "chapter": 27,
            "verse": 1,
            "name": "Matthew 27:1",
            "text": "Mane autem facto, consilium inierunt omnes principes sacerdotum et seniores populi adversus Jesum, ut eum morti traderent. "
        },
        {
            "chapter": 27,
            "verse": 2,
            "name": "Matthew 27:2",
            "text": "Et vinctum adduxerunt eum, et tradiderunt Pontio Pilato præsidi.  "
        },
        {
            "chapter": 27,
            "verse": 3,
            "name": "Matthew 27:3",
            "text": " Tunc videns Judas, qui eum tradidit, quod damnatus esset, pœnitentia ductus, retulit triginta argenteos principibus sacerdotum, et senioribus, "
        },
        {
            "chapter": 27,
            "verse": 4,
            "name": "Matthew 27:4",
            "text": "dicens : Peccavi, tradens sanguinem justum. At illi dixerunt : Quid ad nos ? tu videris. "
        },
        {
            "chapter": 27,
            "verse": 5,
            "name": "Matthew 27:5",
            "text": "Et projectis argenteis in templo, recessit : et abiens laqueo se suspendit. "
        },
        {
            "chapter": 27,
            "verse": 6,
            "name": "Matthew 27:6",
            "text": "Principes autem sacerdotum, acceptis argenteis, dixerunt : Non licet eos mittere in corbonam : quia pretium sanguinis est. "
        },
        {
            "chapter": 27,
            "verse": 7,
            "name": "Matthew 27:7",
            "text": "Consilio autem inito, emerunt ex illis agrum figuli, in sepulturam peregrinorum. "
        },
        {
            "chapter": 27,
            "verse": 8,
            "name": "Matthew 27:8",
            "text": "Propter hoc vocatus est ager ille, Haceldama, hoc est, Ager sanguinis, usque in hodiernum diem. "
        },
        {
            "chapter": 27,
            "verse": 9,
            "name": "Matthew 27:9",
            "text": "Tunc impletum est quod dictum est per Jeremiam prophetam, dicentem : Et acceperunt triginta argenteos pretium appretiati, quem appretiaverunt a filiis Israël : "
        },
        {
            "chapter": 27,
            "verse": 10,
            "name": "Matthew 27:10",
            "text": "et dederunt eos in agrum figuli, sicut constituit mihi Dominus.  "
        },
        {
            "chapter": 27,
            "verse": 11,
            "name": "Matthew 27:11",
            "text": " Jesus autem stetit ante præsidem, et interrogavit eum præses, dicens : Tu es rex Judæorum ? Dicit illi Jesus : Tu dicis. "
        },
        {
            "chapter": 27,
            "verse": 12,
            "name": "Matthew 27:12",
            "text": "Et cum accusaretur a principibus sacerdotum et senioribus, nihil respondit. "
        },
        {
            "chapter": 27,
            "verse": 13,
            "name": "Matthew 27:13",
            "text": "Tunc dicit illi Pilatus : Non audis quanta adversum te dicunt testimonia ? "
        },
        {
            "chapter": 27,
            "verse": 14,
            "name": "Matthew 27:14",
            "text": "Et non respondit ei ad ullum verbum, ita ut miraretur præses vehementer. "
        },
        {
            "chapter": 27,
            "verse": 15,
            "name": "Matthew 27:15",
            "text": "Per diem autem solemnem consueverat præses populo dimittere unum vinctum, quem voluissent : "
        },
        {
            "chapter": 27,
            "verse": 16,
            "name": "Matthew 27:16",
            "text": "habebat autem tunc vinctum insignem, qui dicebatur Barabbas. "
        },
        {
            "chapter": 27,
            "verse": 17,
            "name": "Matthew 27:17",
            "text": "Congregatis ergo illis, dixit Pilatus : Quem vultis dimittam vobis : Barabbam, an Jesum, qui dicitur Christus ? "
        },
        {
            "chapter": 27,
            "verse": 18,
            "name": "Matthew 27:18",
            "text": "Sciebat enim quod per invidiam tradidissent eum. "
        },
        {
            "chapter": 27,
            "verse": 19,
            "name": "Matthew 27:19",
            "text": "Sedente autem illo pro tribunali, misit ad eum uxor ejus, dicens : Nihil tibi, et justo illi : multa enim passa sum hodie per visum propter eum. "
        },
        {
            "chapter": 27,
            "verse": 20,
            "name": "Matthew 27:20",
            "text": "Principes autem sacerdotum et seniores persuaserunt populis ut peterent Barabbam, Jesum vero perderent. "
        },
        {
            "chapter": 27,
            "verse": 21,
            "name": "Matthew 27:21",
            "text": "Respondens autem præses, ait illis : Quem vultis vobis de duobus dimitti ? At illi dixerunt : Barabbam. "
        },
        {
            "chapter": 27,
            "verse": 22,
            "name": "Matthew 27:22",
            "text": "Dicit illis Pilatus : Quid igitur faciam de Jesu, qui dicitur Christus ? "
        },
        {
            "chapter": 27,
            "verse": 23,
            "name": "Matthew 27:23",
            "text": "Dicunt omnes : Crucifigatur. Ait illis præses : Quid enim mali fecit ? At illi magis clamabant dicentes : Crucifigatur. "
        },
        {
            "chapter": 27,
            "verse": 24,
            "name": "Matthew 27:24",
            "text": "Videns autem Pilatus quia nihil proficeret, sed magis tumultus fieret : accepta aqua, lavit manus coram populo, dicens : Innocens ego sum a sanguine justi hujus : vos videritis. "
        },
        {
            "chapter": 27,
            "verse": 25,
            "name": "Matthew 27:25",
            "text": "Et respondens universus populus, dixit : Sanguis ejus super nos, et super filios nostros. "
        },
        {
            "chapter": 27,
            "verse": 26,
            "name": "Matthew 27:26",
            "text": "Tunc dimisit illis Barabbam : Jesum autem flagellatum tradidit eis ut crucifigeretur.  "
        },
        {
            "chapter": 27,
            "verse": 27,
            "name": "Matthew 27:27",
            "text": " Tunc milites præsidis suscipientes Jesum in prætorium, congregaverunt ad eum universam cohortem : "
        },
        {
            "chapter": 27,
            "verse": 28,
            "name": "Matthew 27:28",
            "text": "et exuentes eum, chlamydem coccineam circumdederunt ei, "
        },
        {
            "chapter": 27,
            "verse": 29,
            "name": "Matthew 27:29",
            "text": "et plectentes coronam de spinis, posuerunt super caput ejus, et arundinem in dextera ejus. Et genu flexo ante eum, illudebant ei, dicentes : Ave rex Judæorum. "
        },
        {
            "chapter": 27,
            "verse": 30,
            "name": "Matthew 27:30",
            "text": "Et exspuentes in eum, acceperunt arundinem, et percutiebant caput ejus. "
        },
        {
            "chapter": 27,
            "verse": 31,
            "name": "Matthew 27:31",
            "text": "Et postquam illuserunt ei, exuerunt eum chlamyde, et induerunt eum vestimentis ejus, et duxerunt eum ut crucifigerent.  "
        },
        {
            "chapter": 27,
            "verse": 32,
            "name": "Matthew 27:32",
            "text": " Exeuntes autem invenerunt hominem Cyrenæum, nomine Simonem : hunc angariaverunt ut tolleret crucem ejus. "
        },
        {
            "chapter": 27,
            "verse": 33,
            "name": "Matthew 27:33",
            "text": "Et venerunt in locum qui dicitur Golgotha, quod est Calvariæ locus. "
        },
        {
            "chapter": 27,
            "verse": 34,
            "name": "Matthew 27:34",
            "text": "Et dederunt ei vinum bibere cum felle mistum. Et cum gustasset, noluit bibere. "
        },
        {
            "chapter": 27,
            "verse": 35,
            "name": "Matthew 27:35",
            "text": "Postquam autem crucifixerunt eum, diviserunt vestimenta ejus, sortem mittentes : ut impleretur quod dictum est per prophetam dicentem : Diviserunt sibi vestimenta mea, et super vestem meam miserunt sortem. "
        },
        {
            "chapter": 27,
            "verse": 36,
            "name": "Matthew 27:36",
            "text": "Et sedentes servabant eum. "
        },
        {
            "chapter": 27,
            "verse": 37,
            "name": "Matthew 27:37",
            "text": "Et imposuerunt super caput ejus causam ipsius scriptam : Hic est Jesus rex Judæorum. "
        },
        {
            "chapter": 27,
            "verse": 38,
            "name": "Matthew 27:38",
            "text": "Tunc crucifixi sunt cum eo duo latrones : unus a dextris, et unus a sinistris. "
        },
        {
            "chapter": 27,
            "verse": 39,
            "name": "Matthew 27:39",
            "text": "Prætereuntes autem blasphemabant eum moventes capita sua, "
        },
        {
            "chapter": 27,
            "verse": 40,
            "name": "Matthew 27:40",
            "text": "et dicentes : Vah ! qui destruis templum Dei, et in triduo illud reædificas : salva temetipsum : si Filius Dei es, descende de cruce. "
        },
        {
            "chapter": 27,
            "verse": 41,
            "name": "Matthew 27:41",
            "text": "Similiter et principes sacerdotum illudentes cum scribis et senioribus dicebant : "
        },
        {
            "chapter": 27,
            "verse": 42,
            "name": "Matthew 27:42",
            "text": "Alios salvos fecit, seipsum non potest salvum facere : si rex Israël est, descendat nunc de cruce, et credimus ei : "
        },
        {
            "chapter": 27,
            "verse": 43,
            "name": "Matthew 27:43",
            "text": "confidit in Deo : liberet nunc, si vult eum : dixit enim : Quia Filius Dei sum. "
        },
        {
            "chapter": 27,
            "verse": 44,
            "name": "Matthew 27:44",
            "text": "Idipsum autem et latrones, qui crucifixi erant cum eo, improperabant ei.  "
        },
        {
            "chapter": 27,
            "verse": 45,
            "name": "Matthew 27:45",
            "text": " A sexta autem hora tenebræ factæ sunt super universam terram usque ad horam nonam. "
        },
        {
            "chapter": 27,
            "verse": 46,
            "name": "Matthew 27:46",
            "text": "Et circa horam nonam clamavit Jesus voce magna, dicens : Eli, Eli, lamma sabacthani ? hoc est : Deus meus, Deus meus, ut quid dereliquisti me ? "
        },
        {
            "chapter": 27,
            "verse": 47,
            "name": "Matthew 27:47",
            "text": "Quidam autem illic stantes, et audientes, dicebant : Eliam vocat iste. "
        },
        {
            "chapter": 27,
            "verse": 48,
            "name": "Matthew 27:48",
            "text": "Et continuo currens unus ex eis, acceptam spongiam implevit aceto, et imposuit arundini, et dabat ei bibere. "
        },
        {
            "chapter": 27,
            "verse": 49,
            "name": "Matthew 27:49",
            "text": "Ceteri vero dicebant : Sine, videamus an veniat Elias liberans eum. "
        },
        {
            "chapter": 27,
            "verse": 50,
            "name": "Matthew 27:50",
            "text": "Jesus autem iterum clamans voce magna, emisit spiritum.  "
        },
        {
            "chapter": 27,
            "verse": 51,
            "name": "Matthew 27:51",
            "text": " Et ecce velum templi scissum est in duas partes a summo usque deorsum : et terra mota est, et petræ scissæ sunt, "
        },
        {
            "chapter": 27,
            "verse": 52,
            "name": "Matthew 27:52",
            "text": "et monumenta aperta sunt : et multa corpora sanctorum, qui dormierant, surrexerunt. "
        },
        {
            "chapter": 27,
            "verse": 53,
            "name": "Matthew 27:53",
            "text": "Et exeuntes de monumentis post resurrectionem ejus, venerunt in sanctam civitatem, et apparuerunt multis. "
        },
        {
            "chapter": 27,
            "verse": 54,
            "name": "Matthew 27:54",
            "text": "Centurio autem, et qui cum eo erant, custodientes Jesum, viso terræmotu, et his quæ fiebant, timuerunt valde, dicentes : Vere Filius Dei erat iste.  "
        },
        {
            "chapter": 27,
            "verse": 55,
            "name": "Matthew 27:55",
            "text": " Erant autem ibi mulieres multæ a longe, quæ secutæ erant Jesum a Galilæa, ministrantes ei : "
        },
        {
            "chapter": 27,
            "verse": 56,
            "name": "Matthew 27:56",
            "text": "inter quas erat Maria Magdalene, et Maria Jacobi, et Joseph mater, et mater filiorum Zebedæi. "
        },
        {
            "chapter": 27,
            "verse": 57,
            "name": "Matthew 27:57",
            "text": "Cum autem sero factum esset, venit quidam homo dives ab Arimathæa, nomine Joseph, qui et ipse discipulus erat Jesu : "
        },
        {
            "chapter": 27,
            "verse": 58,
            "name": "Matthew 27:58",
            "text": "hic accessit ad Pilatum, et petiit corpus Jesu. Tunc Pilatus jussit reddi corpus. "
        },
        {
            "chapter": 27,
            "verse": 59,
            "name": "Matthew 27:59",
            "text": "Et accepto corpore, Joseph involvit illud in sindone munda, "
        },
        {
            "chapter": 27,
            "verse": 60,
            "name": "Matthew 27:60",
            "text": "et posuit illud in monumento suo novo, quod exciderat in petra. Et advolvit saxum magnum ad ostium monumenti, et abiit. "
        },
        {
            "chapter": 27,
            "verse": 61,
            "name": "Matthew 27:61",
            "text": "Erant autem ibi Maria Magdalene, et altera Maria, sedentes contra sepulchrum.  "
        },
        {
            "chapter": 27,
            "verse": 62,
            "name": "Matthew 27:62",
            "text": " Altera autem die, quæ est post Parasceven, convenerunt principes sacerdotum et pharisæi ad Pilatum, "
        },
        {
            "chapter": 27,
            "verse": 63,
            "name": "Matthew 27:63",
            "text": "dicentes : Domine, recordati sumus, quia seductor ille dixit adhuc vivens : Post tres dies resurgam. "
        },
        {
            "chapter": 27,
            "verse": 64,
            "name": "Matthew 27:64",
            "text": "Jube ergo custodiri sepulchrum usque in diem tertium : ne forte veniant discipuli ejus, et furentur eum, et dicant plebi : Surrexit a mortuis : et erit novissimus error pejor priore. "
        },
        {
            "chapter": 27,
            "verse": 65,
            "name": "Matthew 27:65",
            "text": "Ait illis Pilatus : Habetis custodiam, ite, custodite sicut scitis. "
        },
        {
            "chapter": 27,
            "verse": 66,
            "name": "Matthew 27:66",
            "text": "Illi autem abeuntes, munierunt sepulchrum, signantes lapidem, cum custodibus.   "
        }
    ]
}