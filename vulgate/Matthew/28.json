{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 40,
    "book_name": "Matthew",
    "chapter": 28,
    "name": "Matthew 28",
    "verses": [
        {
            "chapter": 28,
            "verse": 1,
            "name": "Matthew 28:1",
            "text": "Vespere autem sabbati, quæ lucescit in prima sabbati, venit Maria Magdalene, et altera Maria, videre sepulchrum. "
        },
        {
            "chapter": 28,
            "verse": 2,
            "name": "Matthew 28:2",
            "text": "Et ecce terræmotus factus est magnus. Angelus enim Domini descendit de cælo : et accedens revolvit lapidem, et sedebat super eum : "
        },
        {
            "chapter": 28,
            "verse": 3,
            "name": "Matthew 28:3",
            "text": "erat autem aspectus ejus sicut fulgur : et vestimentum ejus sicut nix. "
        },
        {
            "chapter": 28,
            "verse": 4,
            "name": "Matthew 28:4",
            "text": "Præ timore autem ejus exterriti sunt custodes, et facti sunt velut mortui. "
        },
        {
            "chapter": 28,
            "verse": 5,
            "name": "Matthew 28:5",
            "text": "Respondens autem angelus dixit mulieribus : Nolite timere vos : scio enim, quod Jesum, qui crucifixus est, quæritis. "
        },
        {
            "chapter": 28,
            "verse": 6,
            "name": "Matthew 28:6",
            "text": "Non est hic : surrexit enim, sicut dixit : venite, et videte locum ubi positus erat Dominus. "
        },
        {
            "chapter": 28,
            "verse": 7,
            "name": "Matthew 28:7",
            "text": "Et cito euntes, dicite discipulis ejus quia surrexit : et ecce præcedit vos in Galilæam : ibi eum videbitis : ecce prædixi vobis. "
        },
        {
            "chapter": 28,
            "verse": 8,
            "name": "Matthew 28:8",
            "text": "Et exierunt cito de monumento cum timore et gaudio magno, currentes nuntiare discipulis ejus. "
        },
        {
            "chapter": 28,
            "verse": 9,
            "name": "Matthew 28:9",
            "text": "Et ecce Jesus occurrit illis, dicens : Avete. Illæ autem accesserunt, et tenuerunt pedes ejus, et adoraverunt eum. "
        },
        {
            "chapter": 28,
            "verse": 10,
            "name": "Matthew 28:10",
            "text": "Tunc ait illis Jesus : Nolite timere : ite, nuntiate fratribus meis ut eant in Galilæam ; ibi me videbunt.  "
        },
        {
            "chapter": 28,
            "verse": 11,
            "name": "Matthew 28:11",
            "text": " Quæ cum abiissent, ecce quidam de custodibus venerunt in civitatem, et nuntiaverunt principibus sacerdotum omnia quæ facta fuerant. "
        },
        {
            "chapter": 28,
            "verse": 12,
            "name": "Matthew 28:12",
            "text": "Et congregati cum senioribus consilio accepto, pecuniam copiosam dederunt militibus, "
        },
        {
            "chapter": 28,
            "verse": 13,
            "name": "Matthew 28:13",
            "text": "dicentes : Dicite quia discipuli ejus nocte venerunt, et furati sunt eum, nobis dormientibus. "
        },
        {
            "chapter": 28,
            "verse": 14,
            "name": "Matthew 28:14",
            "text": "Et si hoc auditum fuerit a præside, nos suadebimus ei, et securos vos faciemus. "
        },
        {
            "chapter": 28,
            "verse": 15,
            "name": "Matthew 28:15",
            "text": "At illi, accepta pecunia, fecerunt sicut erant edocti. Et divulgatum est verbum istud apud Judæos, usque in hodiernum diem. "
        },
        {
            "chapter": 28,
            "verse": 16,
            "name": "Matthew 28:16",
            "text": "Undecim autem discipuli abierunt in Galilæam in montem ubi constituerat illis Jesus.  "
        },
        {
            "chapter": 28,
            "verse": 17,
            "name": "Matthew 28:17",
            "text": " Et videntes eum adoraverunt : quidam autem dubitaverunt. "
        },
        {
            "chapter": 28,
            "verse": 18,
            "name": "Matthew 28:18",
            "text": "Et accedens Jesus locutus est eis, dicens : Data est mihi omnis potestas in cælo et in terra : "
        },
        {
            "chapter": 28,
            "verse": 19,
            "name": "Matthew 28:19",
            "text": "euntes ergo docete omnes gentes : baptizantes eos in nomine Patris, et Filii, et Spiritus Sancti : "
        },
        {
            "chapter": 28,
            "verse": 20,
            "name": "Matthew 28:20",
            "text": "docentes eos servare omnia quæcumque mandavi vobis : et ecce ego vobiscum sum omnibus diebus, usque ad consummationem sæculi.    "
        }
    ]
}