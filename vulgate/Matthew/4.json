{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 40,
    "book_name": "Matthew",
    "chapter": 4,
    "name": "Matthew 4",
    "verses": [
        {
            "chapter": 4,
            "verse": 1,
            "name": "Matthew 4:1",
            "text": "Tunc Jesus ductus est in desertum a Spiritu, ut tentaretur a diabolo. "
        },
        {
            "chapter": 4,
            "verse": 2,
            "name": "Matthew 4:2",
            "text": "Et cum jejunasset quadraginta diebus, et quadraginta noctibus, postea esuriit. "
        },
        {
            "chapter": 4,
            "verse": 3,
            "name": "Matthew 4:3",
            "text": "Et accedens tentator dixit ei : Si Filius Dei es, dic ut lapides isti panes fiant. "
        },
        {
            "chapter": 4,
            "verse": 4,
            "name": "Matthew 4:4",
            "text": "Qui respondens dixit : Scriptum est : Non in solo pane vivit homo, sed in omni verbo, quod procedit de ore Dei. "
        },
        {
            "chapter": 4,
            "verse": 5,
            "name": "Matthew 4:5",
            "text": "Tunc assumpsit eum diabolus in sanctam civitatem, et statuit eum super pinnaculum templi, "
        },
        {
            "chapter": 4,
            "verse": 6,
            "name": "Matthew 4:6",
            "text": "et dixit ei : Si Filius Dei es, mitte te deorsum. Scriptum est enim : Quia angelis suis mandavit de te, et in manibus tollent te, ne forte offendas ad lapidem pedem tuum. "
        },
        {
            "chapter": 4,
            "verse": 7,
            "name": "Matthew 4:7",
            "text": "Ait illi Jesus : Rursum scriptum est : Non tentabis Dominum Deum tuum. "
        },
        {
            "chapter": 4,
            "verse": 8,
            "name": "Matthew 4:8",
            "text": "Iterum assumpsit eum diabolus in montem excelsum valde : et ostendit ei omnia regna mundi, et gloriam eorum, "
        },
        {
            "chapter": 4,
            "verse": 9,
            "name": "Matthew 4:9",
            "text": "et dixit ei : Hæc omnia tibi dabo, si cadens adoraveris me. "
        },
        {
            "chapter": 4,
            "verse": 10,
            "name": "Matthew 4:10",
            "text": "Tunc dicit ei Jesus : Vade Satana : Scriptum est enim : Dominum Deum tuum adorabis, et illi soli servies. "
        },
        {
            "chapter": 4,
            "verse": 11,
            "name": "Matthew 4:11",
            "text": "Tunc reliquit eum diabolus : et ecce angeli accesserunt, et ministrabant ei.  "
        },
        {
            "chapter": 4,
            "verse": 12,
            "name": "Matthew 4:12",
            "text": " Cum autem audisset Jesus quod Joannes traditus esset, secessit in Galilæam : "
        },
        {
            "chapter": 4,
            "verse": 13,
            "name": "Matthew 4:13",
            "text": "et, relicta civitate Nazareth, venit, et habitavit in Capharnaum maritima, in finibus Zabulon et Nephthalim : "
        },
        {
            "chapter": 4,
            "verse": 14,
            "name": "Matthew 4:14",
            "text": "ut adimpleretur quod dictum est per Isaiam prophetam :  "
        },
        {
            "chapter": 4,
            "verse": 15,
            "name": "Matthew 4:15",
            "text": "  Terra Zabulon, et terra Nephthalim,  via maris trans Jordanem,  Galilæa gentium : "
        },
        {
            "chapter": 4,
            "verse": 16,
            "name": "Matthew 4:16",
            "text": " populus, qui sedebat in tenebris,  vidit lucem magnam :  et sedentibus in regione umbræ mortis,  lux orta est eis. "
        },
        {
            "chapter": 4,
            "verse": 17,
            "name": "Matthew 4:17",
            "text": "Exinde cœpit Jesus prædicare, et dicere : Pœnitentiam agite : appropinquavit enim regnum cælorum.  "
        },
        {
            "chapter": 4,
            "verse": 18,
            "name": "Matthew 4:18",
            "text": " Ambulans autem Jesus juxta mare Galilææ, vidit duos fratres, Simonem, qui vocatur Petrus, et Andream fratrem ejus, mittentes rete in mare (erant enim piscatores), "
        },
        {
            "chapter": 4,
            "verse": 19,
            "name": "Matthew 4:19",
            "text": "et ait illis : Venite post me, et faciam vos fieri piscatores hominum. "
        },
        {
            "chapter": 4,
            "verse": 20,
            "name": "Matthew 4:20",
            "text": "At illi continuo relictis retibus secuti sunt eum. "
        },
        {
            "chapter": 4,
            "verse": 21,
            "name": "Matthew 4:21",
            "text": "Et procedens inde, vidit alios duos fratres, Jacobum Zebedæi, et Joannem fratrem ejus, in navi cum Zebedæo patre eorum, reficientes retia sua : et vocavit eos. "
        },
        {
            "chapter": 4,
            "verse": 22,
            "name": "Matthew 4:22",
            "text": "Illi autem statim relictis retibus et patre, secuti sunt eum. "
        },
        {
            "chapter": 4,
            "verse": 23,
            "name": "Matthew 4:23",
            "text": "Et circuibat Jesus totam Galilæam, docens in synagogis eorum, et prædicans Evangelium regni : et sanans omnem languorem, et omnem infirmitatem in populo. "
        },
        {
            "chapter": 4,
            "verse": 24,
            "name": "Matthew 4:24",
            "text": "Et abiit opinio ejus in totam Syriam, et obtulerunt ei omnes male habentes, variis languoribus, et tormentis comprehensos, et qui dæmonia habebant, et lunaticos, et paralyticos, et curavit eos : "
        },
        {
            "chapter": 4,
            "verse": 25,
            "name": "Matthew 4:25",
            "text": "et secutæ sunt eum turbæ multæ de Galilæa, et Decapoli, et de Jerosolymis, et de Judæa, et de trans Jordanem.   "
        }
    ]
}