{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 40,
    "book_name": "Matthew",
    "chapter": 11,
    "name": "Matthew 11",
    "verses": [
        {
            "chapter": 11,
            "verse": 1,
            "name": "Matthew 11:1",
            "text": "Et factum est, cum consummasset Jesus, præcipiens duodecim discipulis suis, transiit inde ut doceret, et prædicaret in civitatibus eorum.  "
        },
        {
            "chapter": 11,
            "verse": 2,
            "name": "Matthew 11:2",
            "text": " Joannes autem cum audisset in vinculis opera Christi, mittens duos de discipulis suis, "
        },
        {
            "chapter": 11,
            "verse": 3,
            "name": "Matthew 11:3",
            "text": "ait illi : Tu es, qui venturus es, an alium exspectamus ? "
        },
        {
            "chapter": 11,
            "verse": 4,
            "name": "Matthew 11:4",
            "text": "Et respondens Jesus ait illis : Euntes renuntiate Joanni quæ audistis, et vidistis. "
        },
        {
            "chapter": 11,
            "verse": 5,
            "name": "Matthew 11:5",
            "text": "Cæci vident, claudi ambulant, leprosi mundantur, surdi audiunt, mortui resurgunt, pauperes evangelizantur : "
        },
        {
            "chapter": 11,
            "verse": 6,
            "name": "Matthew 11:6",
            "text": "et beatus est, qui non fuerit scandalizatus in me.  "
        },
        {
            "chapter": 11,
            "verse": 7,
            "name": "Matthew 11:7",
            "text": " Illis autem abeuntibus, cœpit Jesus dicere ad turbas de Joanne : Quid existis in desertum videre ? arundinem vento agitatam ? "
        },
        {
            "chapter": 11,
            "verse": 8,
            "name": "Matthew 11:8",
            "text": "Sed quid existis videre ? hominem mollibus vestitum ? Ecce qui mollibus vestiuntur, in domibus regum sunt. "
        },
        {
            "chapter": 11,
            "verse": 9,
            "name": "Matthew 11:9",
            "text": "Sed quid existis videre ? prophetam ? Etiam dico vobis, et plus quam prophetam. "
        },
        {
            "chapter": 11,
            "verse": 10,
            "name": "Matthew 11:10",
            "text": "Hic est enim de quo scriptum est : Ecce ego mitto angelum meum ante faciem tuam, qui præparabit viam tuam ante te. "
        },
        {
            "chapter": 11,
            "verse": 11,
            "name": "Matthew 11:11",
            "text": "Amen dico vobis, non surrexit inter natos mulierum major Joanne Baptista : qui autem minor est in regno cælorum, major est illo. "
        },
        {
            "chapter": 11,
            "verse": 12,
            "name": "Matthew 11:12",
            "text": "A diebus autem Joannis Baptistæ usque nunc, regnum cælorum vim patitur, et violenti rapiunt illud. "
        },
        {
            "chapter": 11,
            "verse": 13,
            "name": "Matthew 11:13",
            "text": "Omnes enim prophetæ et lex usque ad Joannem prophetaverunt : "
        },
        {
            "chapter": 11,
            "verse": 14,
            "name": "Matthew 11:14",
            "text": "et si vultis recipere, ipse est Elias, qui venturus est. "
        },
        {
            "chapter": 11,
            "verse": 15,
            "name": "Matthew 11:15",
            "text": "Qui habet aures audiendi, audiat.  "
        },
        {
            "chapter": 11,
            "verse": 16,
            "name": "Matthew 11:16",
            "text": " Cui autem similem æstimabo generationem istam ? Similis est pueris sedentibus in foro : qui clamantes coæqualibus "
        },
        {
            "chapter": 11,
            "verse": 17,
            "name": "Matthew 11:17",
            "text": "dicunt : Cecinimus vobis, et non saltastis : lamentavimus, et non planxistis. "
        },
        {
            "chapter": 11,
            "verse": 18,
            "name": "Matthew 11:18",
            "text": "Venit enim Joannes neque manducans, neque bibens, et dicunt : Dæmonium habet. "
        },
        {
            "chapter": 11,
            "verse": 19,
            "name": "Matthew 11:19",
            "text": "Venit Filius hominis manducans, et bibens, et dicunt : Ecce homo vorax, et potator vini, publicanorum et peccatorum amicus. Et justificata est sapientia a filiis suis.  "
        },
        {
            "chapter": 11,
            "verse": 20,
            "name": "Matthew 11:20",
            "text": " Tunc cœpit exprobrare civitatibus, in quibus factæ sunt plurimæ virtutes ejus, quia non egissent pœnitentiam : "
        },
        {
            "chapter": 11,
            "verse": 21,
            "name": "Matthew 11:21",
            "text": "Væ tibi Corozain, væ tibi Bethsaida : quia, si in Tyro et Sidone factæ essent virtutes quæ factæ sunt in vobis, olim in cilicio et cinere pœnitentiam egissent. "
        },
        {
            "chapter": 11,
            "verse": 22,
            "name": "Matthew 11:22",
            "text": "Verumtamen dico vobis : Tyro et Sidoni remissius erit in die judicii, quam vobis. "
        },
        {
            "chapter": 11,
            "verse": 23,
            "name": "Matthew 11:23",
            "text": "Et tu Capharnaum, numquid usque in cælum exaltaberis ? usque in infernum descendes, quia si in Sodomis factæ fuissent virtutes quæ factæ sunt in te, forte mansissent usque in hanc diem. "
        },
        {
            "chapter": 11,
            "verse": 24,
            "name": "Matthew 11:24",
            "text": "Verumtamen dico vobis, quia terræ Sodomorum remissius erit in die judicii, quam tibi.  "
        },
        {
            "chapter": 11,
            "verse": 25,
            "name": "Matthew 11:25",
            "text": " In illo tempore respondens Jesus dixit : Confiteor tibi, Pater, Domine cæli et terræ, quia abscondisti hæc a sapientibus, et prudentibus, et revelasti ea parvulis. "
        },
        {
            "chapter": 11,
            "verse": 26,
            "name": "Matthew 11:26",
            "text": "Ita Pater : quoniam sic fuit placitum ante te. "
        },
        {
            "chapter": 11,
            "verse": 27,
            "name": "Matthew 11:27",
            "text": "Omnia mihi tradita sunt a Patre meo. Et nemo novit Filium, nisi Pater : neque Patrem quis novit, nisi Filius, et cui voluerit Filius revelare. "
        },
        {
            "chapter": 11,
            "verse": 28,
            "name": "Matthew 11:28",
            "text": "Venite ad me omnes qui laboratis, et onerati estis, et ego reficiam vos. "
        },
        {
            "chapter": 11,
            "verse": 29,
            "name": "Matthew 11:29",
            "text": "Tollite jugum meum super vos, et discite a me, quia mitis sum, et humilis corde : et invenietis requiem animabus vestris. "
        },
        {
            "chapter": 11,
            "verse": 30,
            "name": "Matthew 11:30",
            "text": "Jugum enim meum suave est, et onus meum leve.   "
        }
    ]
}