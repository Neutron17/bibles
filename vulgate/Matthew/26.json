{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 40,
    "book_name": "Matthew",
    "chapter": 26,
    "name": "Matthew 26",
    "verses": [
        {
            "chapter": 26,
            "verse": 1,
            "name": "Matthew 26:1",
            "text": "Et factum est : cum consummasset Jesus sermones hos omnes, dixit discipulis suis : "
        },
        {
            "chapter": 26,
            "verse": 2,
            "name": "Matthew 26:2",
            "text": "Scitis quia post biduum Pascha fiet, et Filius hominis tradetur ut crucifigatur. "
        },
        {
            "chapter": 26,
            "verse": 3,
            "name": "Matthew 26:3",
            "text": "Tunc congregati sunt principes sacerdotum, et seniores populi, in atrium principis sacerdotum, qui dicebatur Caiphas : "
        },
        {
            "chapter": 26,
            "verse": 4,
            "name": "Matthew 26:4",
            "text": "et consilium fecerunt ut Jesum dolo tenerent, et occiderent. "
        },
        {
            "chapter": 26,
            "verse": 5,
            "name": "Matthew 26:5",
            "text": "Dicebant autem : Non in die festo, ne forte tumultus fieret in populo.  "
        },
        {
            "chapter": 26,
            "verse": 6,
            "name": "Matthew 26:6",
            "text": " Cum autem Jesus esset in Bethania in domo Simonis leprosi, "
        },
        {
            "chapter": 26,
            "verse": 7,
            "name": "Matthew 26:7",
            "text": "accessit ad eum mulier habens alabastrum unguenti pretiosi, et effudit super caput ipsius recumbentis. "
        },
        {
            "chapter": 26,
            "verse": 8,
            "name": "Matthew 26:8",
            "text": "Videntes autem discipuli, indignati sunt, dicentes : Ut quid perditio hæc ? "
        },
        {
            "chapter": 26,
            "verse": 9,
            "name": "Matthew 26:9",
            "text": "potuit enim istud venundari multo, et dari pauperibus. "
        },
        {
            "chapter": 26,
            "verse": 10,
            "name": "Matthew 26:10",
            "text": "Sciens autem Jesus, ait illis : Quid molesti estis huic mulieri ? opus enim bonum operata est in me. "
        },
        {
            "chapter": 26,
            "verse": 11,
            "name": "Matthew 26:11",
            "text": "Nam semper pauperes habetis vobiscum : me autem non semper habetis. "
        },
        {
            "chapter": 26,
            "verse": 12,
            "name": "Matthew 26:12",
            "text": "Mittens enim hæc unguentum hoc in corpus meum, ad sepeliendum me fecit. "
        },
        {
            "chapter": 26,
            "verse": 13,
            "name": "Matthew 26:13",
            "text": "Amen dico vobis, ubicumque prædicatum fuerit hoc Evangelium in toto mundo, dicetur et quod hæc fecit in memoriam ejus.  "
        },
        {
            "chapter": 26,
            "verse": 14,
            "name": "Matthew 26:14",
            "text": " Tunc abiit unus de duodecim, qui dicebatur Judas Iscariotes, ad principes sacerdotum : "
        },
        {
            "chapter": 26,
            "verse": 15,
            "name": "Matthew 26:15",
            "text": "et ait illis : Quid vultis mihi dare, et ego vobis eum tradam ? At illi constituerunt ei triginta argenteos. "
        },
        {
            "chapter": 26,
            "verse": 16,
            "name": "Matthew 26:16",
            "text": "Et exinde quærebat opportunitatem ut eum traderet.  "
        },
        {
            "chapter": 26,
            "verse": 17,
            "name": "Matthew 26:17",
            "text": " Prima autem die azymorum accesserunt discipuli ad Jesum, dicentes : Ubi vis paremus tibi comedere Pascha ? "
        },
        {
            "chapter": 26,
            "verse": 18,
            "name": "Matthew 26:18",
            "text": "At Jesus dixit : Ite in civitatem ad quemdam, et dicite ei : Magister dicit : Tempus meum prope est, apud te facio Pascha cum discipulis meis. "
        },
        {
            "chapter": 26,
            "verse": 19,
            "name": "Matthew 26:19",
            "text": "Et fecerunt discipuli sicut constituit illis Jesus, et paraverunt Pascha. "
        },
        {
            "chapter": 26,
            "verse": 20,
            "name": "Matthew 26:20",
            "text": "Vespere autem facto, discumbebat cum duodecim discipulis suis. "
        },
        {
            "chapter": 26,
            "verse": 21,
            "name": "Matthew 26:21",
            "text": "Et edentibus illis, dixit : Amen dico vobis, quia unus vestrum me traditurus est. "
        },
        {
            "chapter": 26,
            "verse": 22,
            "name": "Matthew 26:22",
            "text": "Et contristati valde, cœperunt singuli dicere : Numquid ego sum Domine ? "
        },
        {
            "chapter": 26,
            "verse": 23,
            "name": "Matthew 26:23",
            "text": "At ipse respondens, ait : Qui intingit mecum manum in paropside, hic me tradet. "
        },
        {
            "chapter": 26,
            "verse": 24,
            "name": "Matthew 26:24",
            "text": "Filius quidem hominis vadit, sicut scriptum est de illo : væ autem homini illi, per quem Filius hominis tradetur ! bonum erat ei, si natus non fuisset homo ille. "
        },
        {
            "chapter": 26,
            "verse": 25,
            "name": "Matthew 26:25",
            "text": "Respondens autem Judas, qui tradidit eum, dixit : Numquid ego sum Rabbi ? Ait illi : Tu dixisti.  "
        },
        {
            "chapter": 26,
            "verse": 26,
            "name": "Matthew 26:26",
            "text": " Cœnantibus autem eis, accepit Jesus panem, et benedixit, ac fregit, deditque discipulis suis, et ait : Accipite, et comedite : hoc est corpus meum. "
        },
        {
            "chapter": 26,
            "verse": 27,
            "name": "Matthew 26:27",
            "text": "Et accipiens calicem, gratias egit : et dedit illis, dicens : Bibite ex hoc omnes. "
        },
        {
            "chapter": 26,
            "verse": 28,
            "name": "Matthew 26:28",
            "text": "Hic est enim sanguis meus novi testamenti, qui pro multis effundetur in remissionem peccatorum. "
        },
        {
            "chapter": 26,
            "verse": 29,
            "name": "Matthew 26:29",
            "text": "Dico autem vobis : non bibam amodo de hoc genimine vitis usque in diem illum, cum illud bibam vobiscum novum in regno Patris mei.  "
        },
        {
            "chapter": 26,
            "verse": 30,
            "name": "Matthew 26:30",
            "text": " Et hymno dicto, exierunt in montem Oliveti. "
        },
        {
            "chapter": 26,
            "verse": 31,
            "name": "Matthew 26:31",
            "text": "Tunc dicit illis Jesus : Omnes vos scandalum patiemini in me in ista nocte. Scriptum est enim : Percutiam pastorem, et dispergentur oves gregis. "
        },
        {
            "chapter": 26,
            "verse": 32,
            "name": "Matthew 26:32",
            "text": "Postquam autem resurrexero, præcedam vos in Galilæam. "
        },
        {
            "chapter": 26,
            "verse": 33,
            "name": "Matthew 26:33",
            "text": "Respondens autem Petrus, ait illi : Et si omnes scandalizati fuerint in te, ego numquam scandalizabor. "
        },
        {
            "chapter": 26,
            "verse": 34,
            "name": "Matthew 26:34",
            "text": "Ait illi Jesus : Amen dico tibi, quia in hac nocte, antequam gallus cantet, ter me negabis. "
        },
        {
            "chapter": 26,
            "verse": 35,
            "name": "Matthew 26:35",
            "text": "Ait illi Petrus : Etiamsi oportuerit me mori tecum, non te negabo. Similiter et omnes discipuli dixerunt.  "
        },
        {
            "chapter": 26,
            "verse": 36,
            "name": "Matthew 26:36",
            "text": " Tunc venit Jesus cum illis in villam, quæ dicitur Gethsemani, et dixit discipulis suis : Sedete hic donec vadam illuc, et orem. "
        },
        {
            "chapter": 26,
            "verse": 37,
            "name": "Matthew 26:37",
            "text": "Et assumpto Petro, et duobus filiis Zebedæi, cœpit contristari et mœstus esse. "
        },
        {
            "chapter": 26,
            "verse": 38,
            "name": "Matthew 26:38",
            "text": "Tunc ait illis : Tristis est anima mea usque ad mortem : sustinete hic, et vigilate mecum. "
        },
        {
            "chapter": 26,
            "verse": 39,
            "name": "Matthew 26:39",
            "text": "Et progressus pusillum, procidit in faciem suam, orans, et dicens : Pater mi, si possibile est, transeat a me calix iste : verumtamen non sicut ego volo, sed sicut tu. "
        },
        {
            "chapter": 26,
            "verse": 40,
            "name": "Matthew 26:40",
            "text": "Et venit ad discipulos suos, et invenit eos dormientes, et dicit Petro : Sic non potuistis una hora vigilare mecum ? "
        },
        {
            "chapter": 26,
            "verse": 41,
            "name": "Matthew 26:41",
            "text": "Vigilate, et orate ut non intretis in tentationem. Spiritus quidem promptus est, caro autem infirma. "
        },
        {
            "chapter": 26,
            "verse": 42,
            "name": "Matthew 26:42",
            "text": "Iterum secundo abiit, et oravit, dicens : Pater mi, si non potest hic calix transire nisi bibam illum, fiat voluntas tua. "
        },
        {
            "chapter": 26,
            "verse": 43,
            "name": "Matthew 26:43",
            "text": "Et venit iterum, et invenit eos dormientes : erant enim oculi eorum gravati. "
        },
        {
            "chapter": 26,
            "verse": 44,
            "name": "Matthew 26:44",
            "text": "Et relictis illis, iterum abiit, et oravit tertio, eumdem sermonem dicens. "
        },
        {
            "chapter": 26,
            "verse": 45,
            "name": "Matthew 26:45",
            "text": "Tunc venit ad discipulos suos, et dicit illis : Dormite jam, et requiescite : ecce appropinquavit hora, et Filius hominis tradetur in manus peccatorum. "
        },
        {
            "chapter": 26,
            "verse": 46,
            "name": "Matthew 26:46",
            "text": "Surgite, eamus : ecce appropinquavit qui me tradet.  "
        },
        {
            "chapter": 26,
            "verse": 47,
            "name": "Matthew 26:47",
            "text": " Adhuc eo loquente, ecce Judas unus de duodecim venit, et cum eo turba multa cum gladiis et fustibus, missi a principibus sacerdotum, et senioribus populi. "
        },
        {
            "chapter": 26,
            "verse": 48,
            "name": "Matthew 26:48",
            "text": "Qui autem tradidit eum, dedit illis signum, dicens : Quemcumque osculatus fuero, ipse est, tenete eum. "
        },
        {
            "chapter": 26,
            "verse": 49,
            "name": "Matthew 26:49",
            "text": "Et confestim accedens ad Jesum, dixit : Ave Rabbi. Et osculatus est eum. "
        },
        {
            "chapter": 26,
            "verse": 50,
            "name": "Matthew 26:50",
            "text": "Dixitque illi Jesus : Amice, ad quid venisti ? Tunc accesserunt, et manus injecerunt in Jesum, et tenuerunt eum. "
        },
        {
            "chapter": 26,
            "verse": 51,
            "name": "Matthew 26:51",
            "text": "Et ecce unus ex his qui erant cum Jesu, extendens manum, exemit gladium suum, et percutiens servum principis sacerdotum amputavit auriculam ejus. "
        },
        {
            "chapter": 26,
            "verse": 52,
            "name": "Matthew 26:52",
            "text": "Tunc ait illi Jesus : Converte gladium tuum in locum suum : omnes enim, qui acceperint gladium, gladio peribunt. "
        },
        {
            "chapter": 26,
            "verse": 53,
            "name": "Matthew 26:53",
            "text": "An putas, quia non possum rogare patrem meum, et exhibebit mihi modo plusquam duodecim legiones angelorum ? "
        },
        {
            "chapter": 26,
            "verse": 54,
            "name": "Matthew 26:54",
            "text": "Quomodo ergo implebuntur Scripturæ, quia sic oportet fieri ? "
        },
        {
            "chapter": 26,
            "verse": 55,
            "name": "Matthew 26:55",
            "text": "In illa hora dixit Jesus turbis : Tamquam ad latronem existis cum gladiis et fustibus comprehendere me : quotidie apud vos sedebam docens in templo, et non me tenuistis. "
        },
        {
            "chapter": 26,
            "verse": 56,
            "name": "Matthew 26:56",
            "text": "Hoc autem totum factum est, ut adimplerentur Scripturæ prophetarum. Tunc discipuli omnes, relicto eo, fugerunt.  "
        },
        {
            "chapter": 26,
            "verse": 57,
            "name": "Matthew 26:57",
            "text": " At illi tenentes Jesum, duxerunt ad Caipham principem sacerdotum, ubi scribæ et seniores convenerant. "
        },
        {
            "chapter": 26,
            "verse": 58,
            "name": "Matthew 26:58",
            "text": "Petrus autem sequebatur eum a longe, usque in atrium principis sacerdotum. Et ingressus intro, sedebat cum ministris, ut videret finem. "
        },
        {
            "chapter": 26,
            "verse": 59,
            "name": "Matthew 26:59",
            "text": "Principes autem sacerdotum, et omne concilium, quærebant falsum testimonium contra Jesum, ut eum morti traderent : "
        },
        {
            "chapter": 26,
            "verse": 60,
            "name": "Matthew 26:60",
            "text": "et non invenerunt, cum multi falsi testes accessissent. Novissime autem venerunt duo falsi testes, "
        },
        {
            "chapter": 26,
            "verse": 61,
            "name": "Matthew 26:61",
            "text": "et dixerunt : Hic dixit : Possum destruere templum Dei, et post triduum reædificare illud. "
        },
        {
            "chapter": 26,
            "verse": 62,
            "name": "Matthew 26:62",
            "text": "Et surgens princeps sacerdotum, ait illi : Nihil respondes ad ea, quæ isti adversum te testificantur ? "
        },
        {
            "chapter": 26,
            "verse": 63,
            "name": "Matthew 26:63",
            "text": "Jesus autem tacebat. Et princeps sacerdotum ait illi : Adjuro te per Deum vivum, ut dicas nobis si tu es Christus Filius Dei. "
        },
        {
            "chapter": 26,
            "verse": 64,
            "name": "Matthew 26:64",
            "text": "Dicit illi Jesus : Tu dixisti. Verumtamen dico vobis, amodo videbitis Filium hominis sedentem a dextris virtutis Dei, et venientem in nubibus cæli. "
        },
        {
            "chapter": 26,
            "verse": 65,
            "name": "Matthew 26:65",
            "text": "Tunc princeps sacerdotum scidit vestimenta sua, dicens : Blasphemavit : quid adhuc egemus testibus ? ecce nunc audistis blasphemiam : "
        },
        {
            "chapter": 26,
            "verse": 66,
            "name": "Matthew 26:66",
            "text": "quid vobis videtur ? At illi respondentes dixerunt : Reus est mortis. "
        },
        {
            "chapter": 26,
            "verse": 67,
            "name": "Matthew 26:67",
            "text": "Tunc exspuerunt in faciem ejus, et colaphis eum ceciderunt, alii autem palmas in faciem ejus dederunt, "
        },
        {
            "chapter": 26,
            "verse": 68,
            "name": "Matthew 26:68",
            "text": "dicentes : Prophetiza nobis Christe, quis est qui te percussit ?  "
        },
        {
            "chapter": 26,
            "verse": 69,
            "name": "Matthew 26:69",
            "text": " Petrus vero sedebat foris in atrio : et accessit ad eum una ancilla, dicens : Et tu cum Jesu Galilæo eras. "
        },
        {
            "chapter": 26,
            "verse": 70,
            "name": "Matthew 26:70",
            "text": "At ille negavit coram omnibus, dicens : Nescio quid dicis. "
        },
        {
            "chapter": 26,
            "verse": 71,
            "name": "Matthew 26:71",
            "text": "Exeunte autem illo januam, vidit eum alia ancilla, et ait his qui erant ibi : Et hic erat cum Jesu Nazareno. "
        },
        {
            "chapter": 26,
            "verse": 72,
            "name": "Matthew 26:72",
            "text": "Et iterum negavit cum juramento : Quia non novi hominem. "
        },
        {
            "chapter": 26,
            "verse": 73,
            "name": "Matthew 26:73",
            "text": "Et post pusillum accesserunt qui stabant, et dixerunt Petro : Vere et tu ex illis es : nam et loquela tua manifestum te facit. "
        },
        {
            "chapter": 26,
            "verse": 74,
            "name": "Matthew 26:74",
            "text": "Tunc cœpit detestari et jurare quia non novisset hominem. Et continuo gallus cantavit. "
        },
        {
            "chapter": 26,
            "verse": 75,
            "name": "Matthew 26:75",
            "text": "Et recordatus est Petrus verbi Jesu, quod dixerat : Priusquam gallus cantet, ter me negabis. Et egressus foras, flevit amare.   "
        }
    ]
}