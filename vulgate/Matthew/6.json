{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 40,
    "book_name": "Matthew",
    "chapter": 6,
    "name": "Matthew 6",
    "verses": [
        {
            "chapter": 6,
            "verse": 1,
            "name": "Matthew 6:1",
            "text": "Attendite ne justitiam vestram faciatis coram hominibus, ut videamini ab eis : alioquin mercedem non habebitis apud Patrem vestrum qui in cælis est. "
        },
        {
            "chapter": 6,
            "verse": 2,
            "name": "Matthew 6:2",
            "text": "Cum ergo facis eleemosynam, noli tuba canere ante te, sicut hypocritæ faciunt in synagogis, et in vicis, ut honorificentur ab hominibus. Amen dico vobis, receperunt mercedem suam. "
        },
        {
            "chapter": 6,
            "verse": 3,
            "name": "Matthew 6:3",
            "text": "Te autem faciente eleemosynam, nesciat sinistra tua quid faciat dextera tua : "
        },
        {
            "chapter": 6,
            "verse": 4,
            "name": "Matthew 6:4",
            "text": "ut sit eleemosyna tua in abscondito, et Pater tuus, qui videt in abscondito, reddet tibi.  "
        },
        {
            "chapter": 6,
            "verse": 5,
            "name": "Matthew 6:5",
            "text": " Et cum oratis, non eritis sicut hypocritæ qui amant in synagogis et in angulis platearum stantes orare, ut videantur ab hominibus : amen dico vobis, receperunt mercedem suam. "
        },
        {
            "chapter": 6,
            "verse": 6,
            "name": "Matthew 6:6",
            "text": "Tu autem cum oraveris, intra in cubiculum tuum, et clauso ostio, ora Patrem tuum in abscondito : et Pater tuus, qui videt in abscondito, reddet tibi. "
        },
        {
            "chapter": 6,
            "verse": 7,
            "name": "Matthew 6:7",
            "text": "Orantes autem, nolite multum loqui, sicut ethnici, putant enim quod in multiloquio suo exaudiantur. "
        },
        {
            "chapter": 6,
            "verse": 8,
            "name": "Matthew 6:8",
            "text": "Nolite ergo assimilari eis : scit enim Pater vester, quid opus sit vobis, antequam petatis eum. "
        },
        {
            "chapter": 6,
            "verse": 9,
            "name": "Matthew 6:9",
            "text": "Sic ergo vos orabitis :   Pater noster, qui es in cælis,  sanctificetur nomen tuum. "
        },
        {
            "chapter": 6,
            "verse": 10,
            "name": "Matthew 6:10",
            "text": " Adveniat regnum tuum ;  fiat voluntas tua, sicut in cælo et in terra. "
        },
        {
            "chapter": 6,
            "verse": 11,
            "name": "Matthew 6:11",
            "text": " Panem nostrum supersubstantialem da nobis hodie, "
        },
        {
            "chapter": 6,
            "verse": 12,
            "name": "Matthew 6:12",
            "text": " et dimitte nobis debita nostra,  sicut et nos dimittimus debitoribus nostris. "
        },
        {
            "chapter": 6,
            "verse": 13,
            "name": "Matthew 6:13",
            "text": " Et ne nos inducas in tentationem,  sed libera nos a malo. Amen. "
        },
        {
            "chapter": 6,
            "verse": 14,
            "name": "Matthew 6:14",
            "text": "Si enim dimiseritis hominibus peccata eorum : dimittet et vobis Pater vester cælestis delicta vestra. "
        },
        {
            "chapter": 6,
            "verse": 15,
            "name": "Matthew 6:15",
            "text": "Si autem non dimiseritis hominibus : nec Pater vester dimittet vobis peccata vestra.  "
        },
        {
            "chapter": 6,
            "verse": 16,
            "name": "Matthew 6:16",
            "text": " Cum autem jejunatis, nolite fieri sicut hypocritæ, tristes. Exterminant enim facies suas, ut appareant hominibus jejunantes. Amen dico vobis, quia receperunt mercedem suam. "
        },
        {
            "chapter": 6,
            "verse": 17,
            "name": "Matthew 6:17",
            "text": "Tu autem, cum jejunas, unge caput tuum, et faciem tuam lava, "
        },
        {
            "chapter": 6,
            "verse": 18,
            "name": "Matthew 6:18",
            "text": "ne videaris hominibus jejunans, sed Patri tuo, qui est in abscondito : et Pater tuus, qui videt in abscondito, reddet tibi.  "
        },
        {
            "chapter": 6,
            "verse": 19,
            "name": "Matthew 6:19",
            "text": " Nolite thesaurizare vobis thesauros in terra : ubi ærugo, et tinea demolitur : et ubi fures effodiunt, et furantur. "
        },
        {
            "chapter": 6,
            "verse": 20,
            "name": "Matthew 6:20",
            "text": "Thesaurizate autem vobis thesauros in cælo, ubi neque ærugo, neque tinea demolitur, et ubi fures non effodiunt, nec furantur. "
        },
        {
            "chapter": 6,
            "verse": 21,
            "name": "Matthew 6:21",
            "text": "Ubi enim est thesaurus tuus, ibi est et cor tuum. "
        },
        {
            "chapter": 6,
            "verse": 22,
            "name": "Matthew 6:22",
            "text": "Lucerna corporis tui est oculus tuus. Si oculus tuus fuerit simplex, totum corpus tuum lucidum erit. "
        },
        {
            "chapter": 6,
            "verse": 23,
            "name": "Matthew 6:23",
            "text": "Si autem oculus tuus fuerit nequam, totum corpus tuum tenebrosum erit. Si ergo lumen, quod in te est, tenebræ sunt : ipsæ tenebræ quantæ erunt ? "
        },
        {
            "chapter": 6,
            "verse": 24,
            "name": "Matthew 6:24",
            "text": "Nemo potest duobus dominis servire : aut enim unum odio habebit, et alterum diliget : aut unum sustinebit, et alterum contemnet. Non potestis Deo servire et mammonæ. "
        },
        {
            "chapter": 6,
            "verse": 25,
            "name": "Matthew 6:25",
            "text": "Ideo dico vobis, ne solliciti sitis animæ vestræ quid manducetis, neque corpori vestro quid induamini. Nonne anima plus est quam esca, et corpus plus quam vestimentum ? "
        },
        {
            "chapter": 6,
            "verse": 26,
            "name": "Matthew 6:26",
            "text": "Respicite volatilia cæli, quoniam non serunt, neque metunt, neque congregant in horrea : et Pater vester cælestis pascit illa. Nonne vos magis pluris estis illis ? "
        },
        {
            "chapter": 6,
            "verse": 27,
            "name": "Matthew 6:27",
            "text": "Quis autem vestrum cogitans potest adjicere ad staturam suam cubitum unum ? "
        },
        {
            "chapter": 6,
            "verse": 28,
            "name": "Matthew 6:28",
            "text": "Et de vestimento quid solliciti estis ? Considerate lilia agri quomodo crescunt : non laborant, neque nent. "
        },
        {
            "chapter": 6,
            "verse": 29,
            "name": "Matthew 6:29",
            "text": "Dico autem vobis, quoniam nec Salomon in omni gloria sua coopertus est sicut unum ex istis. "
        },
        {
            "chapter": 6,
            "verse": 30,
            "name": "Matthew 6:30",
            "text": "Si autem fœnum agri, quod hodie est, et cras in clibanum mittitur, Deus sic vestit, quanto magis vos modicæ fidei ? "
        },
        {
            "chapter": 6,
            "verse": 31,
            "name": "Matthew 6:31",
            "text": "Nolite ergo solliciti esse, dicentes : Quid manducabimus, aut quid bibemus, aut quo operiemur ? "
        },
        {
            "chapter": 6,
            "verse": 32,
            "name": "Matthew 6:32",
            "text": "hæc enim omnia gentes inquirunt. Scit enim Pater vester, quia his omnibus indigetis. "
        },
        {
            "chapter": 6,
            "verse": 33,
            "name": "Matthew 6:33",
            "text": "Quærite ergo primum regnum Dei, et justitiam ejus : et hæc omnia adjicientur vobis. "
        },
        {
            "chapter": 6,
            "verse": 34,
            "name": "Matthew 6:34",
            "text": "Nolite ergo solliciti esse in crastinum. Crastinus enim dies sollicitus erit sibi ipsi : sufficit diei malitia sua.   "
        }
    ]
}