{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 40,
    "book_name": "Matthew",
    "chapter": 12,
    "name": "Matthew 12",
    "verses": [
        {
            "chapter": 12,
            "verse": 1,
            "name": "Matthew 12:1",
            "text": "In illo tempore abiit Jesus per sata sabbato : discipuli autem ejus esurientes cœperunt vellere spicas, et manducare. "
        },
        {
            "chapter": 12,
            "verse": 2,
            "name": "Matthew 12:2",
            "text": "Pharisæi autem videntes, dixerunt ei : Ecce discipuli tui faciunt quod non licet facere sabbatis. "
        },
        {
            "chapter": 12,
            "verse": 3,
            "name": "Matthew 12:3",
            "text": "At ille dixit eis : Non legistis quid fecerit David, quando esuriit, et qui cum eo erant : "
        },
        {
            "chapter": 12,
            "verse": 4,
            "name": "Matthew 12:4",
            "text": "quomodo intravit in domum Dei, et panes propositionis comedit, quos non licebat ei edere, neque his qui cum eo erant, nisi solis sacerdotibus ? "
        },
        {
            "chapter": 12,
            "verse": 5,
            "name": "Matthew 12:5",
            "text": "aut non legistis in lege quia sabbatis sacerdotes in templo sabbatum violant, et sine crimine sunt ? "
        },
        {
            "chapter": 12,
            "verse": 6,
            "name": "Matthew 12:6",
            "text": "Dico autem vobis, quia templo major est hic. "
        },
        {
            "chapter": 12,
            "verse": 7,
            "name": "Matthew 12:7",
            "text": "Si autem sciretis, quid est : Misericordiam volo, et non sacrificium : numquam condemnassetis innocentes : "
        },
        {
            "chapter": 12,
            "verse": 8,
            "name": "Matthew 12:8",
            "text": "dominus enim est Filius hominis etiam sabbati.  "
        },
        {
            "chapter": 12,
            "verse": 9,
            "name": "Matthew 12:9",
            "text": " Et cum inde transisset, venit in synagogam eorum. "
        },
        {
            "chapter": 12,
            "verse": 10,
            "name": "Matthew 12:10",
            "text": "Et ecce homo manum habens aridam, et interrogabant eum, dicentes : Si licet sabbatis curare ? ut accusarent eum. "
        },
        {
            "chapter": 12,
            "verse": 11,
            "name": "Matthew 12:11",
            "text": "Ipse autem dixit illis : Quis erit ex vobis homo, qui habeat ovem unam, et si ceciderit hæc sabbatis in foveam, nonne tenebit et levabit eam ? "
        },
        {
            "chapter": 12,
            "verse": 12,
            "name": "Matthew 12:12",
            "text": "Quanto magis melior est homo ove ? itaque licet sabbatis benefacere. "
        },
        {
            "chapter": 12,
            "verse": 13,
            "name": "Matthew 12:13",
            "text": "Tunc ait homini : Extende manum tuam. Et extendit, et restituta est sanitati sicut altera. "
        },
        {
            "chapter": 12,
            "verse": 14,
            "name": "Matthew 12:14",
            "text": "Exeuntes autem pharisæi, consilium faciebant adversus eum, quomodo perderent eum. "
        },
        {
            "chapter": 12,
            "verse": 15,
            "name": "Matthew 12:15",
            "text": "Jesus autem sciens recessit inde : et secuti sunt eum multi, et curavit eos omnes : "
        },
        {
            "chapter": 12,
            "verse": 16,
            "name": "Matthew 12:16",
            "text": "et præcepit eis ne manifestum eum facerent. "
        },
        {
            "chapter": 12,
            "verse": 17,
            "name": "Matthew 12:17",
            "text": "Ut adimpleretur quod dictum est per Isaiam prophetam, dicentem :  "
        },
        {
            "chapter": 12,
            "verse": 18,
            "name": "Matthew 12:18",
            "text": "  Ecce puer meus, quem elegi, dilectus meus,  in quo bene complacuit animæ meæ.  Ponam spiritum meum super eum,  et judicium gentibus nuntiabit. "
        },
        {
            "chapter": 12,
            "verse": 19,
            "name": "Matthew 12:19",
            "text": " Non contendet, neque clamabit,  neque audiet aliquis in plateis vocem ejus : "
        },
        {
            "chapter": 12,
            "verse": 20,
            "name": "Matthew 12:20",
            "text": " arundinem quassatam non confringet,  et linum fumigans non extinguet,  donec ejiciat ad victoriam judicium : "
        },
        {
            "chapter": 12,
            "verse": 21,
            "name": "Matthew 12:21",
            "text": " et in nomine ejus gentes sperabunt.  "
        },
        {
            "chapter": 12,
            "verse": 22,
            "name": "Matthew 12:22",
            "text": " Tunc oblatus est ei dæmonium habens, cæcus, et mutus, et curavit eum ita ut loqueretur, et videret. "
        },
        {
            "chapter": 12,
            "verse": 23,
            "name": "Matthew 12:23",
            "text": "Et stupebant omnes turbæ, et dicebant : Numquid hic est filius David ? "
        },
        {
            "chapter": 12,
            "verse": 24,
            "name": "Matthew 12:24",
            "text": "Pharisæi autem audientes, dixerunt : Hic non ejicit dæmones nisi in Beelzebub principe dæmoniorum. "
        },
        {
            "chapter": 12,
            "verse": 25,
            "name": "Matthew 12:25",
            "text": "Jesus autem sciens cogitationes eorum, dixit eis : Omne regnum divisum contra se desolabitur : et omnis civitas vel domus divisa contra se, non stabit. "
        },
        {
            "chapter": 12,
            "verse": 26,
            "name": "Matthew 12:26",
            "text": "Et si Satanas Satanam ejicit, adversus se divisus est : quomodo ergo stabit regnum ejus ? "
        },
        {
            "chapter": 12,
            "verse": 27,
            "name": "Matthew 12:27",
            "text": "Et si ego in Beelzebub ejicio dæmones, filii vestri in quo ejiciunt ? ideo ipsi judices vestri erunt. "
        },
        {
            "chapter": 12,
            "verse": 28,
            "name": "Matthew 12:28",
            "text": "Si autem ego in Spiritu Dei ejicio dæmones, igitur pervenit in vos regnum Dei. "
        },
        {
            "chapter": 12,
            "verse": 29,
            "name": "Matthew 12:29",
            "text": "Aut quomodo potest quisquam intrare in domum fortis, et vasa ejus diripere, nisi prius alligaverit fortem ? et tunc domum illius diripiet. "
        },
        {
            "chapter": 12,
            "verse": 30,
            "name": "Matthew 12:30",
            "text": "Qui non est mecum, contra me est ; et qui non congregat mecum, spargit. "
        },
        {
            "chapter": 12,
            "verse": 31,
            "name": "Matthew 12:31",
            "text": "Ideo dico vobis : Omne peccatum et blasphemia remittetur hominibus, Spiritus autem blasphemia non remittetur. "
        },
        {
            "chapter": 12,
            "verse": 32,
            "name": "Matthew 12:32",
            "text": "Et quicumque dixerit verbum contra Filium hominis, remittetur ei : qui autem dixerit contra Spiritum Sanctum, non remittetur ei, neque in hoc sæculo, neque in futuro. "
        },
        {
            "chapter": 12,
            "verse": 33,
            "name": "Matthew 12:33",
            "text": "Aut facite arborem bonam, et fructum ejus bonum : aut facite arborem malam, et fructum ejus malum : siquidem ex fructu arbor agnoscitur. "
        },
        {
            "chapter": 12,
            "verse": 34,
            "name": "Matthew 12:34",
            "text": "Progenies viperarum, quomodo potestis bona loqui, cum sitis mali ? ex abundantia enim cordis os loquitur. "
        },
        {
            "chapter": 12,
            "verse": 35,
            "name": "Matthew 12:35",
            "text": "Bonus homo de bono thesauro profert bona : et malus homo de malo thesauro profert mala. "
        },
        {
            "chapter": 12,
            "verse": 36,
            "name": "Matthew 12:36",
            "text": "Dico autem vobis quoniam omne verbum otiosum, quod locuti fuerint homines, reddent rationem de eo in die judicii. "
        },
        {
            "chapter": 12,
            "verse": 37,
            "name": "Matthew 12:37",
            "text": "Ex verbis enim tuis justificaberis et ex verbis tuis condemnaberis.  "
        },
        {
            "chapter": 12,
            "verse": 38,
            "name": "Matthew 12:38",
            "text": " Tunc responderunt ei quidam de scribis et pharisæis, dicentes : Magister, volumus a te signum videre. "
        },
        {
            "chapter": 12,
            "verse": 39,
            "name": "Matthew 12:39",
            "text": "Qui respondens ait illis : Generatio mala et adultera signum quærit : et signum non dabitur ei, nisi signum Jonæ prophetæ. "
        },
        {
            "chapter": 12,
            "verse": 40,
            "name": "Matthew 12:40",
            "text": "Sicut enim fuit Jonas in ventre ceti tribus diebus, et tribus noctibus, sic erit Filius hominis in corde terræ tribus diebus et tribus noctibus. "
        },
        {
            "chapter": 12,
            "verse": 41,
            "name": "Matthew 12:41",
            "text": "Viri Ninivitæ surgent in judicio cum generatione ista, et condemnabunt eam : quia pœnitentiam egerunt in prædicatione Jonæ, et ecce plus quam Jonas hic. "
        },
        {
            "chapter": 12,
            "verse": 42,
            "name": "Matthew 12:42",
            "text": "Regina austri surget in judicio cum generatione ista, et condemnabit eam : quia venit a finibus terræ audire sapientiam Salomonis, et ecce plus quam Salomon hic. "
        },
        {
            "chapter": 12,
            "verse": 43,
            "name": "Matthew 12:43",
            "text": "Cum autem immundus spiritus exierit ab homine, ambulat per loca arida, quærens requiem, et non invenit. "
        },
        {
            "chapter": 12,
            "verse": 44,
            "name": "Matthew 12:44",
            "text": "Tunc dicit : Revertar in domum meam, unde exivi. Et veniens invenit eam vacantem, scopis mundatam, et ornatam. "
        },
        {
            "chapter": 12,
            "verse": 45,
            "name": "Matthew 12:45",
            "text": "Tunc vadit, et assumit septem alios spiritus secum nequiores se, et intrantes habitant ibi : et fiunt novissima hominis illius pejora prioribus. Sic erit et generationi huic pessimæ.  "
        },
        {
            "chapter": 12,
            "verse": 46,
            "name": "Matthew 12:46",
            "text": " Adhuc eo loquente ad turbas, ecce mater ejus et fratres stabant foris, quærentes loqui ei. "
        },
        {
            "chapter": 12,
            "verse": 47,
            "name": "Matthew 12:47",
            "text": "Dixit autem ei quidam : Ecce mater tua, et fratres tui foris stant quærentes te. "
        },
        {
            "chapter": 12,
            "verse": 48,
            "name": "Matthew 12:48",
            "text": "At ipse respondens dicenti sibi, ait : Quæ est mater mea, et qui sunt fratres mei ? "
        },
        {
            "chapter": 12,
            "verse": 49,
            "name": "Matthew 12:49",
            "text": "Et extendens manum in discipulos suos, dixit : Ecce mater mea, et fratres mei. "
        },
        {
            "chapter": 12,
            "verse": 50,
            "name": "Matthew 12:50",
            "text": "Quicumque enim fecerit voluntatem Patris mei, qui in cælis est, ipse meus frater, et soror, et mater est.   "
        }
    ]
}