{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 40,
    "book_name": "Matthew",
    "chapter": 17,
    "name": "Matthew 17",
    "verses": [
        {
            "chapter": 17,
            "verse": 1,
            "name": "Matthew 17:1",
            "text": "Et post dies sex assumit Jesus Petrum, et Jacobum, et Joannem fratrem ejus, et ducit illos in montem excelsum seorsum : "
        },
        {
            "chapter": 17,
            "verse": 2,
            "name": "Matthew 17:2",
            "text": "et transfiguratus est ante eos. Et resplenduit facies ejus sicut sol : vestimenta autem ejus facta sunt alba sicut nix. "
        },
        {
            "chapter": 17,
            "verse": 3,
            "name": "Matthew 17:3",
            "text": "Et ecce apparuerunt illis Moyses et Elias cum eo loquentes. "
        },
        {
            "chapter": 17,
            "verse": 4,
            "name": "Matthew 17:4",
            "text": "Respondens autem Petrus, dixit ad Jesum : Domine, bonum est nos hic esse : si vis, faciamus tria tabernacula, tibi unum, Moysi unum, et Eliæ unum. "
        },
        {
            "chapter": 17,
            "verse": 5,
            "name": "Matthew 17:5",
            "text": "Adhuc eo loquente, ecce nubes lucida obumbravit eos. Et ecce vox de nube, dicens : Hic est Filius meus dilectus, in quo mihi bene complacui : ipsum audite. "
        },
        {
            "chapter": 17,
            "verse": 6,
            "name": "Matthew 17:6",
            "text": "Et audientes discipuli ceciderunt in faciem suam, et timuerunt valde. "
        },
        {
            "chapter": 17,
            "verse": 7,
            "name": "Matthew 17:7",
            "text": "Et accessit Jesus, et tetigit eos : dixitque eis : Surgite, et nolite timere. "
        },
        {
            "chapter": 17,
            "verse": 8,
            "name": "Matthew 17:8",
            "text": "Levantes autem oculos suos, neminem viderunt, nisi solum Jesum. "
        },
        {
            "chapter": 17,
            "verse": 9,
            "name": "Matthew 17:9",
            "text": "Et descendentibus illis de monte, præcepit eis Jesus, dicens : Nemini dixeritis visionem, donec Filius hominis a mortuis resurgat. "
        },
        {
            "chapter": 17,
            "verse": 10,
            "name": "Matthew 17:10",
            "text": "Et interrogaverunt eum discipuli, dicentes : Quid ergo scribæ dicunt, quod Eliam oporteat primum venire ? "
        },
        {
            "chapter": 17,
            "verse": 11,
            "name": "Matthew 17:11",
            "text": "At ille respondens, ait eis : Elias quidem venturus est, et restituet omnia. "
        },
        {
            "chapter": 17,
            "verse": 12,
            "name": "Matthew 17:12",
            "text": "Dico autem vobis, quia Elias jam venit, et non cognoverunt eum, sed fecerunt in eo quæcumque voluerunt. Sic et Filius hominis passurus est ab eis. "
        },
        {
            "chapter": 17,
            "verse": 13,
            "name": "Matthew 17:13",
            "text": "Tunc intellexerunt discipuli, quia de Joanne Baptista dixisset eis.  "
        },
        {
            "chapter": 17,
            "verse": 14,
            "name": "Matthew 17:14",
            "text": " Et cum venisset ad turbam, accessit ad eum homo genibus provolutus ante eum, dicens : Domine, miserere filio meo, quia lunaticus est, et male patitur : nam sæpe cadit in ignem, et crebro in aquam. "
        },
        {
            "chapter": 17,
            "verse": 15,
            "name": "Matthew 17:15",
            "text": "Et obtuli eum discipulis tuis, et non potuerunt curare eum. "
        },
        {
            "chapter": 17,
            "verse": 16,
            "name": "Matthew 17:16",
            "text": "Respondens autem Jesus, ait : O generatio incredula, et perversa, quousque ero vobiscum ? usquequo patiar vos ? Afferte huc illum ad me. "
        },
        {
            "chapter": 17,
            "verse": 17,
            "name": "Matthew 17:17",
            "text": "Et increpavit illum Jesus, et exiit ab eo dæmonium, et curatus est puer ex illa hora. "
        },
        {
            "chapter": 17,
            "verse": 18,
            "name": "Matthew 17:18",
            "text": "Tunc accesserunt discipuli ad Jesum secreto, et dixerunt : Quare nos non potuimus ejicere illum ? "
        },
        {
            "chapter": 17,
            "verse": 19,
            "name": "Matthew 17:19",
            "text": "Dixit illis Jesus : Propter incredulitatem vestram. Amen quippe dico vobis, si habueritis fidem sicut granum sinapis, dicetis monti huic : Transi hinc illuc, et transibit, et nihil impossibile erit vobis. "
        },
        {
            "chapter": 17,
            "verse": 20,
            "name": "Matthew 17:20",
            "text": "Hoc autem genus non ejicitur nisi per orationem et jejunium.  "
        },
        {
            "chapter": 17,
            "verse": 21,
            "name": "Matthew 17:21",
            "text": " Conversantibus autem eis in Galilæa, dixit illis Jesus : Filius hominis tradendus est in manus hominum : "
        },
        {
            "chapter": 17,
            "verse": 22,
            "name": "Matthew 17:22",
            "text": "et occident eum, et tertia die resurget. Et contristati sunt vehementer.  "
        },
        {
            "chapter": 17,
            "verse": 23,
            "name": "Matthew 17:23",
            "text": " Et cum venissent Capharnaum, accesserunt qui didrachma accipiebant ad Petrum, et dixerunt ei : Magister vester non solvit didrachma ? "
        },
        {
            "chapter": 17,
            "verse": 24,
            "name": "Matthew 17:24",
            "text": "Ait : Etiam. Et cum intrasset in domum, prævenit eum Jesus, dicens : Quid tibi videtur Simon ? reges terræ a quibus accipiunt tributum vel censum ? a filiis suis, an ab alienis ? "
        },
        {
            "chapter": 17,
            "verse": 25,
            "name": "Matthew 17:25",
            "text": "Et ille dixit : Ab alienis. Dixit illi Jesus : Ergo liberi sunt filii. "
        },
        {
            "chapter": 17,
            "verse": 26,
            "name": "Matthew 17:26",
            "text": "Ut autem non scandalizemus eos, vade ad mare, et mitte hamum : et eum piscem, qui primus ascenderit, tolle : et aperto ore ejus, invenies staterem : illum sumens, da eis pro me et te.   "
        }
    ]
}