{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 40,
    "book_name": "Matthew",
    "chapter": 8,
    "name": "Matthew 8",
    "verses": [
        {
            "chapter": 8,
            "verse": 1,
            "name": "Matthew 8:1",
            "text": "Cum autem descendisset de monte, secutæ sunt eum turbæ multæ : "
        },
        {
            "chapter": 8,
            "verse": 2,
            "name": "Matthew 8:2",
            "text": "et ecce leprosus veniens, adorabat eum, dicens : Domine, si vis, potes me mundare. "
        },
        {
            "chapter": 8,
            "verse": 3,
            "name": "Matthew 8:3",
            "text": "Et extendens Jesus manum, tetigit eum, dicens : Volo : mundare. Et confestim mundata est lepra ejus. "
        },
        {
            "chapter": 8,
            "verse": 4,
            "name": "Matthew 8:4",
            "text": "Et ait illi Jesus : Vide, nemini dixeris : sed vade, ostende te sacerdoti, et offer munus, quod præcepit Moyses, in testimonium illis.  "
        },
        {
            "chapter": 8,
            "verse": 5,
            "name": "Matthew 8:5",
            "text": " Cum autem introisset Capharnaum, accessit ad eum centurio, rogans eum, "
        },
        {
            "chapter": 8,
            "verse": 6,
            "name": "Matthew 8:6",
            "text": "et dicens : Domine, puer meus jacet in domo paralyticus, et male torquetur. "
        },
        {
            "chapter": 8,
            "verse": 7,
            "name": "Matthew 8:7",
            "text": "Et ait illi Jesus : Ego veniam, et curabo eum. "
        },
        {
            "chapter": 8,
            "verse": 8,
            "name": "Matthew 8:8",
            "text": "Et respondens centurio, ait : Domine, non sum dignus ut intres sub tectum meum : sed tantum dic verbo, et sanabitur puer meus. "
        },
        {
            "chapter": 8,
            "verse": 9,
            "name": "Matthew 8:9",
            "text": "Nam et ego homo sum sub potestate constitutus, habens sub me milites, et dico huic : Vade, et vadit : et alii : Veni, et venit : et servo meo : Fac hoc, et facit. "
        },
        {
            "chapter": 8,
            "verse": 10,
            "name": "Matthew 8:10",
            "text": "Audiens autem Jesus miratus est, et sequentibus se dixit : Amen dico vobis, non inveni tantam fidem in Israël. "
        },
        {
            "chapter": 8,
            "verse": 11,
            "name": "Matthew 8:11",
            "text": "Dico autem vobis, quod multi ab oriente et occidente venient, et recumbent cum Abraham, et Isaac, et Jacob in regno cælorum : "
        },
        {
            "chapter": 8,
            "verse": 12,
            "name": "Matthew 8:12",
            "text": "filii autem regni ejicientur in tenebras exteriores : ibi erit fletus et stridor dentium. "
        },
        {
            "chapter": 8,
            "verse": 13,
            "name": "Matthew 8:13",
            "text": "Et dixit Jesus centurioni : Vade, et sicut credidisti, fiat tibi. Et sanatus est puer in illa hora.  "
        },
        {
            "chapter": 8,
            "verse": 14,
            "name": "Matthew 8:14",
            "text": " Et cum venisset Jesus in domum Petri, vidit socrum ejus jacentem, et febricitantem : "
        },
        {
            "chapter": 8,
            "verse": 15,
            "name": "Matthew 8:15",
            "text": "et tetigit manum ejus, et dimisit eam febris, et surrexit, et ministrabat eis.  "
        },
        {
            "chapter": 8,
            "verse": 16,
            "name": "Matthew 8:16",
            "text": " Vespere autem facto, obtulerunt ei multos dæmonia habentes : et ejiciebat spiritus verbo, et omnes male habentes curavit : "
        },
        {
            "chapter": 8,
            "verse": 17,
            "name": "Matthew 8:17",
            "text": "ut adimpleretur quod dictum est per Isaiam prophetam, dicentem :   Ipse infirmitates nostras accepit :  et ægrotationes nostras portavit. "
        },
        {
            "chapter": 8,
            "verse": 18,
            "name": "Matthew 8:18",
            "text": "Videns autem Jesus turbas multas circum se, jussit ire trans fretum.  "
        },
        {
            "chapter": 8,
            "verse": 19,
            "name": "Matthew 8:19",
            "text": " Et accedens unus scriba, ait illi : Magister, sequar te, quocumque ieris. "
        },
        {
            "chapter": 8,
            "verse": 20,
            "name": "Matthew 8:20",
            "text": "Et dicit ei Jesus : Vulpes foveas habent, et volucres cæli nidos ; Filius autem hominis non habet ubi caput reclinet. "
        },
        {
            "chapter": 8,
            "verse": 21,
            "name": "Matthew 8:21",
            "text": "Alius autem de discipulis ejus ait illi : Domine, permitte me primum ire, et sepelire patrem meum. "
        },
        {
            "chapter": 8,
            "verse": 22,
            "name": "Matthew 8:22",
            "text": "Jesus autem ait illi : Sequere me, et dimitte mortuos sepelire mortuos suos.  "
        },
        {
            "chapter": 8,
            "verse": 23,
            "name": "Matthew 8:23",
            "text": " Et ascendente eo in naviculam, secuti sunt eum discipuli ejus : "
        },
        {
            "chapter": 8,
            "verse": 24,
            "name": "Matthew 8:24",
            "text": "et ecce motus magnus factus est in mari, ita ut navicula operiretur fluctibus : ipse vero dormiebat. "
        },
        {
            "chapter": 8,
            "verse": 25,
            "name": "Matthew 8:25",
            "text": "Et accesserunt ad eum discipuli ejus, et suscitaverunt eum, dicentes : Domine, salva nos : perimus. "
        },
        {
            "chapter": 8,
            "verse": 26,
            "name": "Matthew 8:26",
            "text": "Et dicit eis Jesus : Quid timidi estis, modicæ fidei ? Tunc surgens imperavit ventis, et mari, et facta est tranquillitas magna. "
        },
        {
            "chapter": 8,
            "verse": 27,
            "name": "Matthew 8:27",
            "text": "Porro homines mirati sunt, dicentes : Qualis est hic, quia venti et mare obediunt ei ?  "
        },
        {
            "chapter": 8,
            "verse": 28,
            "name": "Matthew 8:28",
            "text": " Et cum venisset trans fretum in regionem Gerasenorum, occurrerunt ei duo habentes dæmonia, de monumentis exeuntes, sævi nimis, ita ut nemo posset transire per viam illam. "
        },
        {
            "chapter": 8,
            "verse": 29,
            "name": "Matthew 8:29",
            "text": "Et ecce clamaverunt, dicentes : Quid nobis et tibi, Jesu fili Dei ? Venisti huc ante tempus torquere nos ? "
        },
        {
            "chapter": 8,
            "verse": 30,
            "name": "Matthew 8:30",
            "text": "Erat autem non longe ab illis grex multorum porcorum pascens. "
        },
        {
            "chapter": 8,
            "verse": 31,
            "name": "Matthew 8:31",
            "text": "Dæmones autem rogabant eum, dicentes : Si ejicis nos hinc, mitte nos in gregem porcorum. "
        },
        {
            "chapter": 8,
            "verse": 32,
            "name": "Matthew 8:32",
            "text": "Et ait illis : Ite. At illi exeuntes abierunt in porcos, et ecce impetu abiit totus grex per præceps in mare : et mortui sunt in aquis. "
        },
        {
            "chapter": 8,
            "verse": 33,
            "name": "Matthew 8:33",
            "text": "Pastores autem fugerunt : et venientes in civitatem, nuntiaverunt omnia, et de eis qui dæmonia habuerant. "
        },
        {
            "chapter": 8,
            "verse": 34,
            "name": "Matthew 8:34",
            "text": "Et ecce tota civitas exiit obviam Jesu : et viso eo, rogabant ut transiret a finibus eorum.   "
        }
    ]
}