{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 40,
    "book_name": "Matthew",
    "chapter": 10,
    "name": "Matthew 10",
    "verses": [
        {
            "chapter": 10,
            "verse": 1,
            "name": "Matthew 10:1",
            "text": "Et convocatis duodecim discipulis suis, dedit illis potestatem spirituum immundorum, ut ejicerent eos, et curarent omnem languorem, et omnem infirmitatem. "
        },
        {
            "chapter": 10,
            "verse": 2,
            "name": "Matthew 10:2",
            "text": "Duodecim autem Apostolorum nomina sunt hæc. Primus, Simon, qui dicitur Petrus : et Andreas frater ejus, "
        },
        {
            "chapter": 10,
            "verse": 3,
            "name": "Matthew 10:3",
            "text": "Jacobus Zebedæi, et Joannes frater ejus, Philippus, et Bartholomæus, Thomas, et Matthæus publicanus, Jacobus Alphæi, et Thaddæus, "
        },
        {
            "chapter": 10,
            "verse": 4,
            "name": "Matthew 10:4",
            "text": "Simon Chananæus, et Judas Iscariotes, qui et tradidit eum.  "
        },
        {
            "chapter": 10,
            "verse": 5,
            "name": "Matthew 10:5",
            "text": " Hos duodecim misit Jesus, præcipiens eis, dicens : In viam gentium ne abieritis, et in civitates Samaritanorum ne intraveritis : "
        },
        {
            "chapter": 10,
            "verse": 6,
            "name": "Matthew 10:6",
            "text": "sed potius ite ad oves quæ perierunt domus Israël. "
        },
        {
            "chapter": 10,
            "verse": 7,
            "name": "Matthew 10:7",
            "text": "Euntes autem prædicate, dicentes : Quia appropinquavit regnum cælorum. "
        },
        {
            "chapter": 10,
            "verse": 8,
            "name": "Matthew 10:8",
            "text": "Infirmos curate, mortuos suscitate, leprosos mundate, dæmones ejicite : gratis accepistis, gratis date. "
        },
        {
            "chapter": 10,
            "verse": 9,
            "name": "Matthew 10:9",
            "text": "Nolite possidere aurum, neque argentum, neque pecuniam in zonis vestris : "
        },
        {
            "chapter": 10,
            "verse": 10,
            "name": "Matthew 10:10",
            "text": "non peram in via, neque duas tunicas, neque calceamenta, neque virgam : dignus enim est operarius cibo suo. "
        },
        {
            "chapter": 10,
            "verse": 11,
            "name": "Matthew 10:11",
            "text": "In quamcumque autem civitatem aut castellum intraveritis, interrogate, quis in ea dignus sit : et ibi manete donec exeatis. "
        },
        {
            "chapter": 10,
            "verse": 12,
            "name": "Matthew 10:12",
            "text": "Intrantes autem in domum, salutate eam, dicentes : Pax huic domui. "
        },
        {
            "chapter": 10,
            "verse": 13,
            "name": "Matthew 10:13",
            "text": "Et siquidem fuerit domus illa digna, veniet pax vestra super eam : si autem non fuerit digna, pax vestra revertetur ad vos. "
        },
        {
            "chapter": 10,
            "verse": 14,
            "name": "Matthew 10:14",
            "text": "Et quicumque non receperit vos, neque audierit sermones vestros : exeuntes foras de domo, vel civitate, excutite pulverem de pedibus vestris. "
        },
        {
            "chapter": 10,
            "verse": 15,
            "name": "Matthew 10:15",
            "text": "Amen dico vobis : Tolerabilius erit terræ Sodomorum et Gomorrhæorum in die judicii, quam illi civitati.  "
        },
        {
            "chapter": 10,
            "verse": 16,
            "name": "Matthew 10:16",
            "text": " Ecce ego mitto vos sicut oves in medio luporum. Estote ergo prudentes sicut serpentes, et simplices sicut columbæ. "
        },
        {
            "chapter": 10,
            "verse": 17,
            "name": "Matthew 10:17",
            "text": "Cavete autem ab hominibus. Tradent enim vos in conciliis, et in synagogis suis flagellabunt vos : "
        },
        {
            "chapter": 10,
            "verse": 18,
            "name": "Matthew 10:18",
            "text": "et ad præsides, et ad reges ducemini propter me in testimonium illis, et gentibus. "
        },
        {
            "chapter": 10,
            "verse": 19,
            "name": "Matthew 10:19",
            "text": "Cum autem tradent vos, nolite cogitare quomodo, aut quid loquamini : dabitur enim vobis in illa hora, quid loquamini : "
        },
        {
            "chapter": 10,
            "verse": 20,
            "name": "Matthew 10:20",
            "text": "non enim vos estis qui loquimini, sed Spiritus Patris vestri, qui loquitur in vobis. "
        },
        {
            "chapter": 10,
            "verse": 21,
            "name": "Matthew 10:21",
            "text": "Tradet autem frater fratrem in mortem, et pater filium : et insurgent filii in parentes, et morte eos afficient : "
        },
        {
            "chapter": 10,
            "verse": 22,
            "name": "Matthew 10:22",
            "text": "et eritis odio omnibus propter nomen meum : qui autem perseveraverit usque in finem, hic salvus erit.  "
        },
        {
            "chapter": 10,
            "verse": 23,
            "name": "Matthew 10:23",
            "text": " Cum autem persequentur vos in civitate ista, fugite in aliam. Amen dico vobis, non consummabitis civitates Israël, donec veniat Filius hominis. "
        },
        {
            "chapter": 10,
            "verse": 24,
            "name": "Matthew 10:24",
            "text": "Non est discipulus super magistrum, nec servus super dominum suum : "
        },
        {
            "chapter": 10,
            "verse": 25,
            "name": "Matthew 10:25",
            "text": "sufficit discipulo ut sit sicut magister ejus, et servo, sicut dominus ejus. Si patremfamilias Beelzebub vocaverunt, quanto magis domesticos ejus ? "
        },
        {
            "chapter": 10,
            "verse": 26,
            "name": "Matthew 10:26",
            "text": "Ne ergo timueritis eos. Nihil enim est opertum, quod non revelabitur : et occultum, quod non scietur. "
        },
        {
            "chapter": 10,
            "verse": 27,
            "name": "Matthew 10:27",
            "text": "Quod dico vobis in tenebris, dicite in lumine : et quod in aure auditis, prædicate super tecta. "
        },
        {
            "chapter": 10,
            "verse": 28,
            "name": "Matthew 10:28",
            "text": "Et nolite timere eos qui occidunt corpus, animam autem non possunt occidere : sed potius timete eum, qui potest et animam et corpus perdere in gehennam. "
        },
        {
            "chapter": 10,
            "verse": 29,
            "name": "Matthew 10:29",
            "text": "Nonne duo passeres asse veneunt ? et unus ex illis non cadet super terram sine Patre vestro. "
        },
        {
            "chapter": 10,
            "verse": 30,
            "name": "Matthew 10:30",
            "text": "Vestri autem capilli capitis omnes numerati sunt. "
        },
        {
            "chapter": 10,
            "verse": 31,
            "name": "Matthew 10:31",
            "text": "Nolite ergo timere : multis passeribus meliores estis vos. "
        },
        {
            "chapter": 10,
            "verse": 32,
            "name": "Matthew 10:32",
            "text": "Omnis ergo qui confitebitur me coram hominibus, confitebor et ego eum coram Patre meo, qui in cælis est. "
        },
        {
            "chapter": 10,
            "verse": 33,
            "name": "Matthew 10:33",
            "text": "Qui autem negaverit me coram hominibus, negabo et ego eum coram Patre meo, qui in cælis est. "
        },
        {
            "chapter": 10,
            "verse": 34,
            "name": "Matthew 10:34",
            "text": "Nolite arbitrari quia pacem venerim mittere in terram : non veni pacem mittere, sed gladium : "
        },
        {
            "chapter": 10,
            "verse": 35,
            "name": "Matthew 10:35",
            "text": "veni enim separare hominem adversus patrem suum, et filiam adversus matrem suam, et nurum adversus socrum suam : "
        },
        {
            "chapter": 10,
            "verse": 36,
            "name": "Matthew 10:36",
            "text": "et inimici hominis, domestici ejus. "
        },
        {
            "chapter": 10,
            "verse": 37,
            "name": "Matthew 10:37",
            "text": "Qui amat patrem aut matrem plus quam me, non est me dignus : et qui amat filium aut filiam super me, non est me dignus. "
        },
        {
            "chapter": 10,
            "verse": 38,
            "name": "Matthew 10:38",
            "text": "Et qui non accipit crucem suam, et sequitur me, non est me dignus. "
        },
        {
            "chapter": 10,
            "verse": 39,
            "name": "Matthew 10:39",
            "text": "Qui invenit animam suam, perdet illam : et qui perdiderit animam suam propter me, inveniet eam. "
        },
        {
            "chapter": 10,
            "verse": 40,
            "name": "Matthew 10:40",
            "text": "Qui recipit vos, me recipit : et qui me recipit, recipit eum qui me misit. "
        },
        {
            "chapter": 10,
            "verse": 41,
            "name": "Matthew 10:41",
            "text": "Qui recipit prophetam in nomine prophetæ, mercedem prophetæ accipiet : et qui recipit justum in nomine justi, mercedem justi accipiet. "
        },
        {
            "chapter": 10,
            "verse": 42,
            "name": "Matthew 10:42",
            "text": "Et quicumque potum dederit uni ex minimis istis calicem aquæ frigidæ tantum in nomine discipuli : amen dico vobis, non perdet mercedem suam.   "
        }
    ]
}