{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 40,
    "book_name": "Matthew",
    "chapter": 18,
    "name": "Matthew 18",
    "verses": [
        {
            "chapter": 18,
            "verse": 1,
            "name": "Matthew 18:1",
            "text": "In illa hora accesserunt discipuli ad Jesum, dicentes : Quis, putas, major est in regno cælorum ? "
        },
        {
            "chapter": 18,
            "verse": 2,
            "name": "Matthew 18:2",
            "text": "Et advocans Jesus parvulum, statuit eum in medio eorum, "
        },
        {
            "chapter": 18,
            "verse": 3,
            "name": "Matthew 18:3",
            "text": "et dixit : Amen dico vobis, nisi conversi fueritis, et efficiamini sicut parvuli, non intrabitis in regnum cælorum. "
        },
        {
            "chapter": 18,
            "verse": 4,
            "name": "Matthew 18:4",
            "text": "Quicumque ergo humiliaverit se sicut parvulus iste, hic est major in regno cælorum. "
        },
        {
            "chapter": 18,
            "verse": 5,
            "name": "Matthew 18:5",
            "text": "Et qui susceperit unum parvulum talem in nomine meo, me suscipit : "
        },
        {
            "chapter": 18,
            "verse": 6,
            "name": "Matthew 18:6",
            "text": "qui autem scandalizaverit unum de pusillis istis, qui in me credunt, expedit ei ut suspendatur mola asinaria in collo ejus, et demergatur in profundum maris. "
        },
        {
            "chapter": 18,
            "verse": 7,
            "name": "Matthew 18:7",
            "text": "Væ mundo a scandalis ! Necesse est enim ut veniant scandala : verumtamen væ homini illi, per quem scandalum venit. "
        },
        {
            "chapter": 18,
            "verse": 8,
            "name": "Matthew 18:8",
            "text": "Si autem manus tua, vel pes tuus scandalizat te, abscide eum, et projice abs te : bonum tibi est ad vitam ingredi debilem, vel claudum, quam duas manus vel duos pedes habentem mitti in ignem æternum. "
        },
        {
            "chapter": 18,
            "verse": 9,
            "name": "Matthew 18:9",
            "text": "Et si oculus tuus scandalizat te, erue eum, et projice abs te : bonum tibi est cum uno oculo in vitam intrare, quam duos oculos habentem mitti in gehennam ignis. "
        },
        {
            "chapter": 18,
            "verse": 10,
            "name": "Matthew 18:10",
            "text": "Videte ne contemnatis unum ex his pusillis : dico enim vobis, quia angeli eorum in cælis semper vident faciem Patris mei, qui in cælis est. "
        },
        {
            "chapter": 18,
            "verse": 11,
            "name": "Matthew 18:11",
            "text": "Venit enim Filius hominis salvare quod perierat. "
        },
        {
            "chapter": 18,
            "verse": 12,
            "name": "Matthew 18:12",
            "text": "Quid vobis videtur ? si fuerint alicui centum oves, et erravit una ex eis : nonne relinquit nonaginta novem in montibus, et vadit quærere eam quæ erravit ? "
        },
        {
            "chapter": 18,
            "verse": 13,
            "name": "Matthew 18:13",
            "text": "Et si contigerit ut inveniat eam : amen dico vobis, quia gaudet super eam magis quam super nonaginta novem, quæ non erraverunt. "
        },
        {
            "chapter": 18,
            "verse": 14,
            "name": "Matthew 18:14",
            "text": "Sic non est voluntas ante Patrem vestrum, qui in cælis est, ut pereat unus de pusillis istis.  "
        },
        {
            "chapter": 18,
            "verse": 15,
            "name": "Matthew 18:15",
            "text": " Si autem peccaverit in te frater tuus, vade, et corripe eum inter te, et ipsum solum : si te audierit, lucratus eris fratrem tuum. "
        },
        {
            "chapter": 18,
            "verse": 16,
            "name": "Matthew 18:16",
            "text": "Si autem te non audierit, adhibe tecum adhuc unum, vel duos, ut in ore duorum, vel trium testium stet omne verbum. "
        },
        {
            "chapter": 18,
            "verse": 17,
            "name": "Matthew 18:17",
            "text": "Quod si non audierit eos : dic ecclesiæ. Si autem ecclesiam non audierit, sit tibi sicut ethnicus et publicanus. "
        },
        {
            "chapter": 18,
            "verse": 18,
            "name": "Matthew 18:18",
            "text": "Amen dico vobis, quæcumque alligaveritis super terram, erunt ligata et in cælo : et quæcumque solveritis super terram, erunt soluta et in cælo. "
        },
        {
            "chapter": 18,
            "verse": 19,
            "name": "Matthew 18:19",
            "text": "Iterum dico vobis, quia si duo ex vobis consenserint super terram, de omni re quamcumque petierint, fiet illis a Patre meo, qui in cælis est. "
        },
        {
            "chapter": 18,
            "verse": 20,
            "name": "Matthew 18:20",
            "text": "Ubi enim sunt duo vel tres congregati in nomine meo, ibi sum in medio eorum.  "
        },
        {
            "chapter": 18,
            "verse": 21,
            "name": "Matthew 18:21",
            "text": " Tunc accedens Petrus ad eum, dixit : Domine, quoties peccabit in me frater meus, et dimittam ei ? usque septies ? "
        },
        {
            "chapter": 18,
            "verse": 22,
            "name": "Matthew 18:22",
            "text": "Dicit illi Jesus : Non dico tibi usque septies : sed usque septuagies septies. "
        },
        {
            "chapter": 18,
            "verse": 23,
            "name": "Matthew 18:23",
            "text": "Ideo assimilatum est regnum cælorum homini regi, qui voluit rationem ponere cum servis suis. "
        },
        {
            "chapter": 18,
            "verse": 24,
            "name": "Matthew 18:24",
            "text": "Et cum cœpisset rationem ponere, oblatus est ei unus, qui debebat ei decem millia talenta. "
        },
        {
            "chapter": 18,
            "verse": 25,
            "name": "Matthew 18:25",
            "text": "Cum autem non haberet unde redderet, jussit eum dominus ejus venundari, et uxorem ejus, et filios, et omnia quæ habebat, et reddi. "
        },
        {
            "chapter": 18,
            "verse": 26,
            "name": "Matthew 18:26",
            "text": "Procidens autem servus ille, orabat eum, dicens : Patientiam habe in me, et omnia reddam tibi. "
        },
        {
            "chapter": 18,
            "verse": 27,
            "name": "Matthew 18:27",
            "text": "Misertus autem dominus servi illius, dimisit eum, et debitum dimisit ei. "
        },
        {
            "chapter": 18,
            "verse": 28,
            "name": "Matthew 18:28",
            "text": "Egressus autem servus ille invenit unum de conservis suis, qui debebat ei centum denarios : et tenens suffocavit eum, dicens : Redde quod debes. "
        },
        {
            "chapter": 18,
            "verse": 29,
            "name": "Matthew 18:29",
            "text": "Et procidens conservus ejus, rogabat eum, dicens : Patientiam habe in me, et omnia reddam tibi. "
        },
        {
            "chapter": 18,
            "verse": 30,
            "name": "Matthew 18:30",
            "text": "Ille autem noluit : sed abiit, et misit eum in carcerem donec redderet debitum. "
        },
        {
            "chapter": 18,
            "verse": 31,
            "name": "Matthew 18:31",
            "text": "Videntes autem conservi ejus quæ fiebant, contristati sunt valde : et venerunt, et narraverunt domino suo omnia quæ facta fuerant. "
        },
        {
            "chapter": 18,
            "verse": 32,
            "name": "Matthew 18:32",
            "text": "Tunc vocavit illum dominus suus : et ait illi : Serve nequam, omne debitum dimisi tibi quoniam rogasti me : "
        },
        {
            "chapter": 18,
            "verse": 33,
            "name": "Matthew 18:33",
            "text": "nonne ergo oportuit et te misereri conservi tui, sicut et ego tui misertus sum ? "
        },
        {
            "chapter": 18,
            "verse": 34,
            "name": "Matthew 18:34",
            "text": "Et iratus dominus ejus tradidit eum tortoribus, quoadusque redderet universum debitum. "
        },
        {
            "chapter": 18,
            "verse": 35,
            "name": "Matthew 18:35",
            "text": "Sic et Pater meus cælestis faciet vobis, si non remiseritis unusquisque fratri suo de cordibus vestris.   "
        }
    ]
}