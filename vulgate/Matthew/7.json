{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 40,
    "book_name": "Matthew",
    "chapter": 7,
    "name": "Matthew 7",
    "verses": [
        {
            "chapter": 7,
            "verse": 1,
            "name": "Matthew 7:1",
            "text": "Nolite judicare, ut non judicemini. "
        },
        {
            "chapter": 7,
            "verse": 2,
            "name": "Matthew 7:2",
            "text": "In quo enim judicio judicaveritis, judicabimini : et in qua mensura mensi fueritis, remetietur vobis. "
        },
        {
            "chapter": 7,
            "verse": 3,
            "name": "Matthew 7:3",
            "text": "Quid autem vides festucam in oculo fratris tui, et trabem in oculo tuo non vides ? "
        },
        {
            "chapter": 7,
            "verse": 4,
            "name": "Matthew 7:4",
            "text": "aut quomodo dicis fratri tuo : Sine ejiciam festucam de oculo tuo, et ecce trabs est in oculo tuo ? "
        },
        {
            "chapter": 7,
            "verse": 5,
            "name": "Matthew 7:5",
            "text": "Hypocrita, ejice primum trabem de oculo tuo, et tunc videbis ejicere festucam de oculo fratris tui. "
        },
        {
            "chapter": 7,
            "verse": 6,
            "name": "Matthew 7:6",
            "text": "Nolite dare sanctum canibus : neque mittatis margaritas vestras ante porcos, ne forte conculcent eas pedibus suis, et conversi dirumpant vos.  "
        },
        {
            "chapter": 7,
            "verse": 7,
            "name": "Matthew 7:7",
            "text": " Petite, et dabitur vobis : quærite, et invenietis : pulsate, et aperietur vobis. "
        },
        {
            "chapter": 7,
            "verse": 8,
            "name": "Matthew 7:8",
            "text": "Omnis enim qui petit, accipit : et qui quærit, invenit : et pulsanti aperietur. "
        },
        {
            "chapter": 7,
            "verse": 9,
            "name": "Matthew 7:9",
            "text": "Aut quis est ex vobis homo, quem si petierit filius suus panem, numquid lapidem porriget ei ? "
        },
        {
            "chapter": 7,
            "verse": 10,
            "name": "Matthew 7:10",
            "text": "aut si piscem petierit, numquid serpentem porriget ei ? "
        },
        {
            "chapter": 7,
            "verse": 11,
            "name": "Matthew 7:11",
            "text": "Si ergo vos, cum sitis mali, nostis bona data dare filiis vestris : quanto magis Pater vester, qui in cælis est, dabit bona petentibus se ?  "
        },
        {
            "chapter": 7,
            "verse": 12,
            "name": "Matthew 7:12",
            "text": " Omnia ergo quæcumque vultis ut faciant vobis homines, et vos facite illis. Hæc est enim lex, et prophetæ. "
        },
        {
            "chapter": 7,
            "verse": 13,
            "name": "Matthew 7:13",
            "text": "Intrate per angustam portam : quia lata porta, et spatiosa via est, quæ ducit ad perditionem, et multi sunt qui intrant per eam. "
        },
        {
            "chapter": 7,
            "verse": 14,
            "name": "Matthew 7:14",
            "text": "Quam angusta porta, et arcta via est, quæ ducit ad vitam : et pauci sunt qui inveniunt eam !  "
        },
        {
            "chapter": 7,
            "verse": 15,
            "name": "Matthew 7:15",
            "text": " Attendite a falsis prophetis, qui veniunt ad vos in vestimentis ovium, intrinsecus autem sunt lupi rapaces : "
        },
        {
            "chapter": 7,
            "verse": 16,
            "name": "Matthew 7:16",
            "text": "a fructibus eorum cognoscetis eos. Numquid colligunt de spinis uvas, aut de tribulis ficus ? "
        },
        {
            "chapter": 7,
            "verse": 17,
            "name": "Matthew 7:17",
            "text": "Sic omnis arbor bona fructus bonos facit : mala autem arbor malos fructus facit. "
        },
        {
            "chapter": 7,
            "verse": 18,
            "name": "Matthew 7:18",
            "text": "Non potest arbor bona malos fructus facere : neque arbor mala bonos fructus facere. "
        },
        {
            "chapter": 7,
            "verse": 19,
            "name": "Matthew 7:19",
            "text": "Omnis arbor, quæ non facit fructum bonum, excidetur, et in ignem mittetur. "
        },
        {
            "chapter": 7,
            "verse": 20,
            "name": "Matthew 7:20",
            "text": "Igitur ex fructibus eorum cognoscetis eos.  "
        },
        {
            "chapter": 7,
            "verse": 21,
            "name": "Matthew 7:21",
            "text": " Non omnis qui dicit mihi, Domine, Domine, intrabit in regnum cælorum : sed qui facit voluntatem Patris mei, qui in cælis est, ipse intrabit in regnum cælorum. "
        },
        {
            "chapter": 7,
            "verse": 22,
            "name": "Matthew 7:22",
            "text": "Multi dicent mihi in illa die : Domine, Domine, nonne in nomine tuo prophetavimus, et in nomine tuo dæmonia ejecimus, et in nomine tuo virtutes multas fecimus ? "
        },
        {
            "chapter": 7,
            "verse": 23,
            "name": "Matthew 7:23",
            "text": "Et tunc confitebor illis : Quia numquam novi vos : discedite a me, qui operamini iniquitatem. "
        },
        {
            "chapter": 7,
            "verse": 24,
            "name": "Matthew 7:24",
            "text": "Omnis ergo qui audit verba mea hæc, et facit ea, assimilabitur viro sapienti, qui ædificavit domum suam supra petram, "
        },
        {
            "chapter": 7,
            "verse": 25,
            "name": "Matthew 7:25",
            "text": "et descendit pluvia, et venerunt flumina, et flaverunt venti, et irruerunt in domum illam, et non cecidit : fundata enim erat super petram. "
        },
        {
            "chapter": 7,
            "verse": 26,
            "name": "Matthew 7:26",
            "text": "Et omnis qui audit verba mea hæc, et non facit ea, similis erit viro stulto, qui ædificavit domum suam super arenam : "
        },
        {
            "chapter": 7,
            "verse": 27,
            "name": "Matthew 7:27",
            "text": "et descendit pluvia, et venerunt flumina, et flaverunt venti, et irruerunt in domum illam, et cecidit, et fuit ruina illius magna. "
        },
        {
            "chapter": 7,
            "verse": 28,
            "name": "Matthew 7:28",
            "text": "Et factum est : cum consummasset Jesus verba hæc, admirabantur turbæ super doctrina ejus. "
        },
        {
            "chapter": 7,
            "verse": 29,
            "name": "Matthew 7:29",
            "text": "Erat enim docens eos sicut potestatem habens, et non sicut scribæ eorum, et pharisæi.   "
        }
    ]
}