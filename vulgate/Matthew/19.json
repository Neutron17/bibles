{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 40,
    "book_name": "Matthew",
    "chapter": 19,
    "name": "Matthew 19",
    "verses": [
        {
            "chapter": 19,
            "verse": 1,
            "name": "Matthew 19:1",
            "text": "Et factum est, cum consummasset Jesus sermones istos, migravit a Galilæa, et venit in fines Judææ trans Jordanem, "
        },
        {
            "chapter": 19,
            "verse": 2,
            "name": "Matthew 19:2",
            "text": "et secutæ sunt eum turbæ multæ, et curavit eos ibi. "
        },
        {
            "chapter": 19,
            "verse": 3,
            "name": "Matthew 19:3",
            "text": "Et accesserunt ad eum pharisæi tentantes eum, et dicentes : Si licet homini dimittere uxorem suam, quacumque ex causa ? "
        },
        {
            "chapter": 19,
            "verse": 4,
            "name": "Matthew 19:4",
            "text": "Qui respondens, ait eis : Non legistis, quia qui fecit hominem ab initio, masculum et feminam fecit eos ? Et dixit : "
        },
        {
            "chapter": 19,
            "verse": 5,
            "name": "Matthew 19:5",
            "text": "Propter hoc dimittet homo patrem, et matrem, et adhærebit uxori suæ, et erunt duo in carne una. "
        },
        {
            "chapter": 19,
            "verse": 6,
            "name": "Matthew 19:6",
            "text": "Itaque jam non sunt duo, sed una caro. Quod ergo Deus conjunxit, homo non separet. "
        },
        {
            "chapter": 19,
            "verse": 7,
            "name": "Matthew 19:7",
            "text": "Dicunt illi : Quid ergo Moyses mandavit dare libellum repudii, et dimittere ? "
        },
        {
            "chapter": 19,
            "verse": 8,
            "name": "Matthew 19:8",
            "text": "Ait illis : Quoniam Moyses ad duritiam cordis vestri permisit vobis dimittere uxores vestras : ab initio autem non fuit sic. "
        },
        {
            "chapter": 19,
            "verse": 9,
            "name": "Matthew 19:9",
            "text": "Dico autem vobis, quia quicumque dimiserit uxorem suam, nisi ob fornicationem, et aliam duxerit, mœchatur : et qui dimissam duxerit, mœchatur. "
        },
        {
            "chapter": 19,
            "verse": 10,
            "name": "Matthew 19:10",
            "text": "Dicunt ei discipuli ejus : Si ita est causa hominis cum uxore, non expedit nubere. "
        },
        {
            "chapter": 19,
            "verse": 11,
            "name": "Matthew 19:11",
            "text": "Qui dixit illis : Non omnes capiunt verbum istud, sed quibus datum est. "
        },
        {
            "chapter": 19,
            "verse": 12,
            "name": "Matthew 19:12",
            "text": "Sunt enim eunuchi, qui de matris utero sic nati sunt : et sunt eunuchi, qui facti sunt ab hominibus : et sunt eunuchi, qui seipsos castraverunt propter regnum cælorum. Qui potest capere capiat.  "
        },
        {
            "chapter": 19,
            "verse": 13,
            "name": "Matthew 19:13",
            "text": " Tunc oblati sunt ei parvuli, ut manus eis imponeret, et oraret. Discipuli autem increpabant eos. "
        },
        {
            "chapter": 19,
            "verse": 14,
            "name": "Matthew 19:14",
            "text": "Jesus vero ait eis : Sinite parvulos, et nolite eos prohibere ad me venire : talium est enim regnum cælorum. "
        },
        {
            "chapter": 19,
            "verse": 15,
            "name": "Matthew 19:15",
            "text": "Et cum imposuisset eis manus, abiit inde.  "
        },
        {
            "chapter": 19,
            "verse": 16,
            "name": "Matthew 19:16",
            "text": " Et ecce unus accedens, ait illi : Magister bone, quid boni faciam ut habeam vitam æternam ? "
        },
        {
            "chapter": 19,
            "verse": 17,
            "name": "Matthew 19:17",
            "text": "Qui dixit ei : Quid me interrogas de bono ? Unus est bonus, Deus. Si autem vis ad vitam ingredi, serva mandata. "
        },
        {
            "chapter": 19,
            "verse": 18,
            "name": "Matthew 19:18",
            "text": "Dicit illi : Quæ ? Jesus autem dixit : Non homicidium facies ; non adulterabis ; non facies furtum ; non falsum testimonium dices ; "
        },
        {
            "chapter": 19,
            "verse": 19,
            "name": "Matthew 19:19",
            "text": "honora patrem tuum, et matrem tuam, et diliges proximum tuum sicut teipsum. "
        },
        {
            "chapter": 19,
            "verse": 20,
            "name": "Matthew 19:20",
            "text": "Dicit illi adolescens : Omnia hæc custodivi a juventute mea : quid adhuc mihi deest ? "
        },
        {
            "chapter": 19,
            "verse": 21,
            "name": "Matthew 19:21",
            "text": "Ait illi Jesus : Si vis perfectus esse, vade, vende quæ habes, et da pauperibus, et habebis thesaurum in cælo : et veni, sequere me. "
        },
        {
            "chapter": 19,
            "verse": 22,
            "name": "Matthew 19:22",
            "text": "Cum audisset autem adolescens verbum, abiit tristis : erat enim habens multas possessiones. "
        },
        {
            "chapter": 19,
            "verse": 23,
            "name": "Matthew 19:23",
            "text": "Jesus autem dixit discipulis suis : Amen dico vobis, quia dives difficile intrabit in regnum cælorum. "
        },
        {
            "chapter": 19,
            "verse": 24,
            "name": "Matthew 19:24",
            "text": "Et iterum dico vobis : Facilius est camelum per foramen acus transire, quam divitem intrare in regnum cælorum. "
        },
        {
            "chapter": 19,
            "verse": 25,
            "name": "Matthew 19:25",
            "text": "Auditis autem his, discipuli mirabantur valde, dicentes : Quis ergo poterit salvus esse ? "
        },
        {
            "chapter": 19,
            "verse": 26,
            "name": "Matthew 19:26",
            "text": "Aspiciens autem Jesus, dixit illis : Apud homines hoc impossibile est : apud Deum autem omnia possibilia sunt.  "
        },
        {
            "chapter": 19,
            "verse": 27,
            "name": "Matthew 19:27",
            "text": " Tunc respondens Petrus, dixit ei : Ecce nos reliquimus omnia, et secuti sumus te : quid ergo erit nobis ? "
        },
        {
            "chapter": 19,
            "verse": 28,
            "name": "Matthew 19:28",
            "text": "Jesus autem dixit illis : Amen dico vobis, quod vos, qui secuti estis me, in regeneratione cum sederit Filius hominis in sede majestatis suæ, sedebitis et vos super sedes duodecim, judicantes duodecim tribus Israël. "
        },
        {
            "chapter": 19,
            "verse": 29,
            "name": "Matthew 19:29",
            "text": "Et omnis qui reliquerit domum, vel fratres, aut sorores, aut patrem, aut matrem, aut uxorem, aut filios, aut agros propter nomen meum, centuplum accipiet, et vitam æternam possidebit. "
        },
        {
            "chapter": 19,
            "verse": 30,
            "name": "Matthew 19:30",
            "text": "Multi autem erunt primi novissimi, et novissimi primi.   "
        }
    ]
}