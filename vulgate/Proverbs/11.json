{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 20,
    "book_name": "Proverbs",
    "chapter": 11,
    "name": "Proverbs 11",
    "verses": [
        {
            "chapter": 11,
            "verse": 1,
            "name": "Proverbs 11:1",
            "text": "Statera dolosa abominatio est apud Dominum,  et pondus æquum voluntas ejus. "
        },
        {
            "chapter": 11,
            "verse": 2,
            "name": "Proverbs 11:2",
            "text": " Ubi fuerit superbia, ibi erit et contumelia ;  ubi autem est humilitas, ibi et sapientia. "
        },
        {
            "chapter": 11,
            "verse": 3,
            "name": "Proverbs 11:3",
            "text": " Simplicitas justorum diriget eos,  et supplantatio perversorum vastabit illos. "
        },
        {
            "chapter": 11,
            "verse": 4,
            "name": "Proverbs 11:4",
            "text": " Non proderunt divitiæ in die ultionis ;  justitia autem liberabit a morte. "
        },
        {
            "chapter": 11,
            "verse": 5,
            "name": "Proverbs 11:5",
            "text": " Justitia simplicis diriget viam ejus,  et in impietate sua corruet impius. "
        },
        {
            "chapter": 11,
            "verse": 6,
            "name": "Proverbs 11:6",
            "text": " Justitia rectorum liberabit eos,  et in insidiis suis capientur iniqui. "
        },
        {
            "chapter": 11,
            "verse": 7,
            "name": "Proverbs 11:7",
            "text": " Mortuo homine impio, nulla erit ultra spes,  et exspectatio sollicitorum peribit. "
        },
        {
            "chapter": 11,
            "verse": 8,
            "name": "Proverbs 11:8",
            "text": " Justus de angustia liberatus est,  et tradetur impius pro eo. "
        },
        {
            "chapter": 11,
            "verse": 9,
            "name": "Proverbs 11:9",
            "text": " Simulator ore decipit amicum suum ;  justi autem liberabuntur scientia. "
        },
        {
            "chapter": 11,
            "verse": 10,
            "name": "Proverbs 11:10",
            "text": " In bonis justorum exsultabit civitas,  et in perditione impiorum erit laudatio. "
        },
        {
            "chapter": 11,
            "verse": 11,
            "name": "Proverbs 11:11",
            "text": " Benedictione justorum exaltabitur civitas,  et ore impiorum subvertetur. "
        },
        {
            "chapter": 11,
            "verse": 12,
            "name": "Proverbs 11:12",
            "text": " Qui despicit amicum suum indigens corde est ;  vir autem prudens tacebit. "
        },
        {
            "chapter": 11,
            "verse": 13,
            "name": "Proverbs 11:13",
            "text": " Qui ambulat fraudulenter, revelat arcana ;  qui autem fidelis est animi, celat amici commissum. "
        },
        {
            "chapter": 11,
            "verse": 14,
            "name": "Proverbs 11:14",
            "text": " Ubi non est gubernator, populus corruet ;  salus autem, ubi multa consilia. "
        },
        {
            "chapter": 11,
            "verse": 15,
            "name": "Proverbs 11:15",
            "text": " Affligetur malo qui fidem facit pro extraneo ;  qui autem cavet laqueos securus erit. "
        },
        {
            "chapter": 11,
            "verse": 16,
            "name": "Proverbs 11:16",
            "text": " Mulier gratiosa inveniet gloriam,  et robusti habebunt divitias. "
        },
        {
            "chapter": 11,
            "verse": 17,
            "name": "Proverbs 11:17",
            "text": " Benefacit animæ suæ vir misericors ;  qui autem crudelis est, etiam propinquos abjicit. "
        },
        {
            "chapter": 11,
            "verse": 18,
            "name": "Proverbs 11:18",
            "text": " Impius facit opus instabile,  seminanti autem justitiam merces fidelis. "
        },
        {
            "chapter": 11,
            "verse": 19,
            "name": "Proverbs 11:19",
            "text": " Clementia præparat vitam,  et sectatio malorum mortem. "
        },
        {
            "chapter": 11,
            "verse": 20,
            "name": "Proverbs 11:20",
            "text": " Abominabile Domino cor pravum,  et voluntas ejus in iis qui simpliciter ambulant. "
        },
        {
            "chapter": 11,
            "verse": 21,
            "name": "Proverbs 11:21",
            "text": " Manus in manu non erit innocens malus ;  semen autem justorum salvabitur. "
        },
        {
            "chapter": 11,
            "verse": 22,
            "name": "Proverbs 11:22",
            "text": " Circulus aureus in naribus suis,  mulier pulchra et fatua. "
        },
        {
            "chapter": 11,
            "verse": 23,
            "name": "Proverbs 11:23",
            "text": " Desiderium justorum omne bonum est ;  præstolatio impiorum furor. "
        },
        {
            "chapter": 11,
            "verse": 24,
            "name": "Proverbs 11:24",
            "text": " Alii dividunt propria, et ditiores fiunt ;  alii rapiunt non sua, et semper in egestate sunt. "
        },
        {
            "chapter": 11,
            "verse": 25,
            "name": "Proverbs 11:25",
            "text": " Anima quæ benedicit impinguabitur,  et qui inebriat, ipse quoque inebriabitur. "
        },
        {
            "chapter": 11,
            "verse": 26,
            "name": "Proverbs 11:26",
            "text": " Qui abscondit frumenta maledicetur in populis ;  benedictio autem super caput vendentium. "
        },
        {
            "chapter": 11,
            "verse": 27,
            "name": "Proverbs 11:27",
            "text": " Bene consurgit diluculo qui quærit bona ;  qui autem investigator malorum est, opprimetur ab eis. "
        },
        {
            "chapter": 11,
            "verse": 28,
            "name": "Proverbs 11:28",
            "text": " Qui confidit in divitiis suis corruet :  justi autem quasi virens folium germinabunt. "
        },
        {
            "chapter": 11,
            "verse": 29,
            "name": "Proverbs 11:29",
            "text": " Qui conturbat domum suam possidebit ventos,  et qui stultus est serviet sapienti. "
        },
        {
            "chapter": 11,
            "verse": 30,
            "name": "Proverbs 11:30",
            "text": " Fructus justi lignum vitæ,  et qui suscipit animas sapiens est. "
        },
        {
            "chapter": 11,
            "verse": 31,
            "name": "Proverbs 11:31",
            "text": " Si justus in terra recipit,  quanto magis impius et peccator !  "
        }
    ]
}