{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 20,
    "book_name": "Proverbs",
    "chapter": 29,
    "name": "Proverbs 29",
    "verses": [
        {
            "chapter": 29,
            "verse": 1,
            "name": "Proverbs 29:1",
            "text": "Viro qui corripientem dura cervice contemnit,  repentinus ei superveniet interitus,  et eum sanitas non sequetur. "
        },
        {
            "chapter": 29,
            "verse": 2,
            "name": "Proverbs 29:2",
            "text": " In multiplicatione justorum lætabitur vulgus ;  cum impii sumpserint principatum, gemet populus. "
        },
        {
            "chapter": 29,
            "verse": 3,
            "name": "Proverbs 29:3",
            "text": " Vir qui amat sapientiam lætificat patrem suum ;  qui autem nutrit scorta perdet substantiam. "
        },
        {
            "chapter": 29,
            "verse": 4,
            "name": "Proverbs 29:4",
            "text": " Rex justus erigit terram ;  vir avarus destruet eam. "
        },
        {
            "chapter": 29,
            "verse": 5,
            "name": "Proverbs 29:5",
            "text": " Homo qui blandis fictisque sermonibus loquitur amico suo  rete expandit gressibus ejus. "
        },
        {
            "chapter": 29,
            "verse": 6,
            "name": "Proverbs 29:6",
            "text": " Peccantem virum iniquum involvet laqueus,  et justus laudabit atque gaudebit. "
        },
        {
            "chapter": 29,
            "verse": 7,
            "name": "Proverbs 29:7",
            "text": " Novit justus causam pauperum ;  impius ignorat scientiam. "
        },
        {
            "chapter": 29,
            "verse": 8,
            "name": "Proverbs 29:8",
            "text": " Homines pestilentes dissipant civitatem ;  sapientes vero avertunt furorem. "
        },
        {
            "chapter": 29,
            "verse": 9,
            "name": "Proverbs 29:9",
            "text": " Vir sapiens si cum stulto contenderit,  sive irascatur, sive rideat, non inveniet requiem. "
        },
        {
            "chapter": 29,
            "verse": 10,
            "name": "Proverbs 29:10",
            "text": " Viri sanguinum oderunt simplicem ;  justi autem quærunt animam ejus. "
        },
        {
            "chapter": 29,
            "verse": 11,
            "name": "Proverbs 29:11",
            "text": " Totum spiritum suum profert stultus ;  sapiens differt, et reservat in posterum. "
        },
        {
            "chapter": 29,
            "verse": 12,
            "name": "Proverbs 29:12",
            "text": " Princeps qui libenter audit verba mendacii,  omnes ministros habet impios. "
        },
        {
            "chapter": 29,
            "verse": 13,
            "name": "Proverbs 29:13",
            "text": " Pauper et creditor obviaverunt sibi :  utriusque illuminator est Dominus. "
        },
        {
            "chapter": 29,
            "verse": 14,
            "name": "Proverbs 29:14",
            "text": " Rex qui judicat in veritate pauperes,  thronus ejus in æternum firmabitur. "
        },
        {
            "chapter": 29,
            "verse": 15,
            "name": "Proverbs 29:15",
            "text": " Virga atque correptio tribuit sapientiam ;  puer autem qui dimittitur voluntati suæ confundit matrem suam. "
        },
        {
            "chapter": 29,
            "verse": 16,
            "name": "Proverbs 29:16",
            "text": " In multiplicatione impiorum multiplicabuntur scelera,  et justi ruinas eorum videbunt. "
        },
        {
            "chapter": 29,
            "verse": 17,
            "name": "Proverbs 29:17",
            "text": " Erudi filium tuum, et refrigerabit te,  et dabit delicias animæ tuæ. "
        },
        {
            "chapter": 29,
            "verse": 18,
            "name": "Proverbs 29:18",
            "text": " Cum prophetia defecerit, dissipabitur populus ;  qui vero custodit legem beatus est. "
        },
        {
            "chapter": 29,
            "verse": 19,
            "name": "Proverbs 29:19",
            "text": " Servus verbis non potest erudiri,  quia quod dicis intelligit, et respondere contemnit. "
        },
        {
            "chapter": 29,
            "verse": 20,
            "name": "Proverbs 29:20",
            "text": " Vidisti hominem velocem ad loquendum ?  stultitia magis speranda est quam illius correptio. "
        },
        {
            "chapter": 29,
            "verse": 21,
            "name": "Proverbs 29:21",
            "text": " Qui delicate a pueritia nutrit servum suum  postea sentiet eum contumacem. "
        },
        {
            "chapter": 29,
            "verse": 22,
            "name": "Proverbs 29:22",
            "text": " Vir iracundus provocat rixas,  et qui ad indignandum facilis est erit ad peccandum proclivior. "
        },
        {
            "chapter": 29,
            "verse": 23,
            "name": "Proverbs 29:23",
            "text": " Superbum sequitur humilitas,  et humilem spiritu suscipiet gloria. "
        },
        {
            "chapter": 29,
            "verse": 24,
            "name": "Proverbs 29:24",
            "text": " Qui cum fure participat odit animam suam ;  adjurantem audit, et non indicat. "
        },
        {
            "chapter": 29,
            "verse": 25,
            "name": "Proverbs 29:25",
            "text": " Qui timet hominem cito corruet ;  qui sperat in Domino sublevabitur. "
        },
        {
            "chapter": 29,
            "verse": 26,
            "name": "Proverbs 29:26",
            "text": " Multi requirunt faciem principis,  et judicium a Domino egreditur singulorum. "
        },
        {
            "chapter": 29,
            "verse": 27,
            "name": "Proverbs 29:27",
            "text": " Abominantur justi virum impium,  et abominantur impii eos qui in recta sunt via.  Verbum custodiens filius  extra perditionem erit.  "
        }
    ]
}