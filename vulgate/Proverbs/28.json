{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 20,
    "book_name": "Proverbs",
    "chapter": 28,
    "name": "Proverbs 28",
    "verses": [
        {
            "chapter": 28,
            "verse": 1,
            "name": "Proverbs 28:1",
            "text": "Fugit impius nemine persequente ;  justus autem, quasi leo confidens, absque terrore erit. "
        },
        {
            "chapter": 28,
            "verse": 2,
            "name": "Proverbs 28:2",
            "text": " Propter peccata terræ multi principes ejus ;  et propter hominis sapientiam, et horum scientiam quæ dicuntur,  vita ducis longior erit. "
        },
        {
            "chapter": 28,
            "verse": 3,
            "name": "Proverbs 28:3",
            "text": " Vir pauper calumnians pauperes  similis est imbri vehementi in quo paratur fames. "
        },
        {
            "chapter": 28,
            "verse": 4,
            "name": "Proverbs 28:4",
            "text": " Qui derelinquunt legem laudant impium ;  qui custodiunt, succenduntur contra eum. "
        },
        {
            "chapter": 28,
            "verse": 5,
            "name": "Proverbs 28:5",
            "text": " Viri mali non cogitant judicium ;  qui autem inquirunt Dominum animadvertunt omnia. "
        },
        {
            "chapter": 28,
            "verse": 6,
            "name": "Proverbs 28:6",
            "text": " Melior est pauper ambulans in simplicitate sua  quam dives in pravis itineribus. "
        },
        {
            "chapter": 28,
            "verse": 7,
            "name": "Proverbs 28:7",
            "text": " Qui custodit legem filius sapiens est ;  qui autem comessatores pascit confundit patrem suum. "
        },
        {
            "chapter": 28,
            "verse": 8,
            "name": "Proverbs 28:8",
            "text": " Qui coacervat divitias usuris et fœnore,  liberali in pauperes congregat eas. "
        },
        {
            "chapter": 28,
            "verse": 9,
            "name": "Proverbs 28:9",
            "text": " Qui declinat aures suas ne audiat legem,  oratio ejus erit execrabilis. "
        },
        {
            "chapter": 28,
            "verse": 10,
            "name": "Proverbs 28:10",
            "text": " Qui decipit justos in via mala, in interitu suo corruet,  et simplices possidebunt bona ejus. "
        },
        {
            "chapter": 28,
            "verse": 11,
            "name": "Proverbs 28:11",
            "text": " Sapiens sibi videtur vir dives ;  pauper autem prudens scrutabitur eum. "
        },
        {
            "chapter": 28,
            "verse": 12,
            "name": "Proverbs 28:12",
            "text": " In exsultatione justorum multa gloria est ;  regnantibus impiis, ruinæ hominum. "
        },
        {
            "chapter": 28,
            "verse": 13,
            "name": "Proverbs 28:13",
            "text": " Qui abscondit scelera sua non dirigetur ;  qui autem confessus fuerit et reliquerit ea, misericordiam consequetur. "
        },
        {
            "chapter": 28,
            "verse": 14,
            "name": "Proverbs 28:14",
            "text": " Beatus homo qui semper est pavidus ;  qui vero mentis est duræ corruet in malum. "
        },
        {
            "chapter": 28,
            "verse": 15,
            "name": "Proverbs 28:15",
            "text": " Leo rugiens et ursus esuriens,  princeps impius super populum pauperem. "
        },
        {
            "chapter": 28,
            "verse": 16,
            "name": "Proverbs 28:16",
            "text": " Dux indigens prudentia multos opprimet per calumniam ;  qui autem odit avaritiam, longi fient dies ejus. "
        },
        {
            "chapter": 28,
            "verse": 17,
            "name": "Proverbs 28:17",
            "text": " Hominem qui calumniatur animæ sanguinem,  si usque ad lacum fugerit, nemo sustinet. "
        },
        {
            "chapter": 28,
            "verse": 18,
            "name": "Proverbs 28:18",
            "text": " Qui ambulat simpliciter salvus erit ;  qui perversis graditur viis concidet semel. "
        },
        {
            "chapter": 28,
            "verse": 19,
            "name": "Proverbs 28:19",
            "text": " Qui operatur terram suam satiabitur panibus ;  qui autem sectatur otium replebitur egestate. "
        },
        {
            "chapter": 28,
            "verse": 20,
            "name": "Proverbs 28:20",
            "text": " Vir fidelis multum laudabitur ;  qui autem festinat ditari non erit innocens. "
        },
        {
            "chapter": 28,
            "verse": 21,
            "name": "Proverbs 28:21",
            "text": " Qui cognoscit in judicio faciem non bene facit ;  iste et pro buccella panis deserit veritatem. "
        },
        {
            "chapter": 28,
            "verse": 22,
            "name": "Proverbs 28:22",
            "text": " Vir qui festinat ditari, et aliis invidet,  ignorat quod egestas superveniet ei. "
        },
        {
            "chapter": 28,
            "verse": 23,
            "name": "Proverbs 28:23",
            "text": " Qui corripit hominem gratiam postea inveniet apud eum,  magis quam ille qui per linguæ blandimenta decipit. "
        },
        {
            "chapter": 28,
            "verse": 24,
            "name": "Proverbs 28:24",
            "text": " Qui subtrahit aliquid a patre suo et a matre,  et dicit hoc non esse peccatum,  particeps homicidæ est. "
        },
        {
            "chapter": 28,
            "verse": 25,
            "name": "Proverbs 28:25",
            "text": " Qui se jactat et dilatat, jurgia concitat ;  qui vero sperat in Domino sanabitur. "
        },
        {
            "chapter": 28,
            "verse": 26,
            "name": "Proverbs 28:26",
            "text": " Qui confidit in corde suo stultus est ;  qui autem graditur sapienter, ipse salvabitur. "
        },
        {
            "chapter": 28,
            "verse": 27,
            "name": "Proverbs 28:27",
            "text": " Qui dat pauperi non indigebit ;  qui despicit deprecantem sustinebit penuriam. "
        },
        {
            "chapter": 28,
            "verse": 28,
            "name": "Proverbs 28:28",
            "text": " Cum surrexerint impii, abscondentur homines ;  cum illi perierint, multiplicabuntur justi.  "
        }
    ]
}