{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 20,
    "book_name": "Proverbs",
    "chapter": 27,
    "name": "Proverbs 27",
    "verses": [
        {
            "chapter": 27,
            "verse": 1,
            "name": "Proverbs 27:1",
            "text": "Ne glorieris in crastinum,  ignorans quid superventura pariat dies. "
        },
        {
            "chapter": 27,
            "verse": 2,
            "name": "Proverbs 27:2",
            "text": " Laudet te alienus, et non os tuum ;  extraneus, et non labia tua. "
        },
        {
            "chapter": 27,
            "verse": 3,
            "name": "Proverbs 27:3",
            "text": " Grave est saxum, et onerosa arena,  sed ira stulti utroque gravior. "
        },
        {
            "chapter": 27,
            "verse": 4,
            "name": "Proverbs 27:4",
            "text": " Ira non habet misericordiam nec erumpens furor,  et impetum concitati ferre quis poterit ? "
        },
        {
            "chapter": 27,
            "verse": 5,
            "name": "Proverbs 27:5",
            "text": " Melior est manifesta correptio  quam amor absconditus. "
        },
        {
            "chapter": 27,
            "verse": 6,
            "name": "Proverbs 27:6",
            "text": " Meliora sunt vulnera diligentis  quam fraudulenta oscula odientis. "
        },
        {
            "chapter": 27,
            "verse": 7,
            "name": "Proverbs 27:7",
            "text": " Anima saturata calcabit favum,  et anima esuriens etiam amarum pro dulci sumet. "
        },
        {
            "chapter": 27,
            "verse": 8,
            "name": "Proverbs 27:8",
            "text": " Sicut avis transmigrans de nido suo,  sic vir qui derelinquit locum suum. "
        },
        {
            "chapter": 27,
            "verse": 9,
            "name": "Proverbs 27:9",
            "text": " Unguento et variis odoribus delectatur cor,  et bonis amici consiliis anima dulcoratur. "
        },
        {
            "chapter": 27,
            "verse": 10,
            "name": "Proverbs 27:10",
            "text": " Amicum tuum et amicum patris tui ne dimiseris,  et domum fratris tui ne ingrediaris in die afflictionis tuæ.  Melior est vicinus juxta  quam frater procul. "
        },
        {
            "chapter": 27,
            "verse": 11,
            "name": "Proverbs 27:11",
            "text": " Stude sapientiæ, fili mi, et lætifica cor meum,  ut possis exprobranti respondere sermonem. "
        },
        {
            "chapter": 27,
            "verse": 12,
            "name": "Proverbs 27:12",
            "text": " Astutus videns malum, absconditus est :  parvuli transeuntes sustinuerunt dispendia. "
        },
        {
            "chapter": 27,
            "verse": 13,
            "name": "Proverbs 27:13",
            "text": " Tolle vestimentum ejus qui spopondit pro extraneo,  et pro alienis aufer ei pignus. "
        },
        {
            "chapter": 27,
            "verse": 14,
            "name": "Proverbs 27:14",
            "text": " Qui benedicit proximo suo voce grandi,  de nocte consurgens maledicenti similis erit. "
        },
        {
            "chapter": 27,
            "verse": 15,
            "name": "Proverbs 27:15",
            "text": " Tecta perstillantia in die frigoris  et litigiosa mulier comparantur. "
        },
        {
            "chapter": 27,
            "verse": 16,
            "name": "Proverbs 27:16",
            "text": " Qui retinet eam quasi qui ventum teneat,  et oleum dexteræ suæ vocabit. "
        },
        {
            "chapter": 27,
            "verse": 17,
            "name": "Proverbs 27:17",
            "text": " Ferrum ferro exacuitur,  et homo exacuit faciem amici sui. "
        },
        {
            "chapter": 27,
            "verse": 18,
            "name": "Proverbs 27:18",
            "text": " Qui servat ficum comedet fructus ejus,  et qui custos est domini sui glorificabitur. "
        },
        {
            "chapter": 27,
            "verse": 19,
            "name": "Proverbs 27:19",
            "text": " Quomodo in aquis resplendent vultus prospicientium,  sic corda hominum manifesta sunt prudentibus. "
        },
        {
            "chapter": 27,
            "verse": 20,
            "name": "Proverbs 27:20",
            "text": " Infernus et perditio numquam implentur :  similiter et oculi hominum insatiabiles. "
        },
        {
            "chapter": 27,
            "verse": 21,
            "name": "Proverbs 27:21",
            "text": " Quomodo probatur in conflatorio argentum et in fornace aurum,  sic probatur homo ore laudantis.  Cor iniqui inquirit mala,  cor autem rectum inquirit scientiam. "
        },
        {
            "chapter": 27,
            "verse": 22,
            "name": "Proverbs 27:22",
            "text": " Si contuderis stultum in pila  quasi ptisanas feriente desuper pilo,  non auferetur ab eo stultitia ejus. "
        },
        {
            "chapter": 27,
            "verse": 23,
            "name": "Proverbs 27:23",
            "text": " Diligenter agnosce vultum pecoris tui,  tuosque greges considera : "
        },
        {
            "chapter": 27,
            "verse": 24,
            "name": "Proverbs 27:24",
            "text": " non enim habebis jugiter potestatem,  sed corona tribuetur in generationem et generationem. "
        },
        {
            "chapter": 27,
            "verse": 25,
            "name": "Proverbs 27:25",
            "text": " Aperta sunt prata, et apparuerunt herbæ virentes,  et collecta sunt fœna de montibus. "
        },
        {
            "chapter": 27,
            "verse": 26,
            "name": "Proverbs 27:26",
            "text": " Agni ad vestimentum tuum,  et hædi ad agri pretium. "
        },
        {
            "chapter": 27,
            "verse": 27,
            "name": "Proverbs 27:27",
            "text": " Sufficiat tibi lac caprarum in cibos tuos,  et in necessaria domus tuæ, et ad victum ancillis tuis.  "
        }
    ]
}