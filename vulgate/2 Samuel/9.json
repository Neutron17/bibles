{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 10,
    "book_name": "2 Samuel",
    "chapter": 9,
    "name": "2 Samuel 9",
    "verses": [
        {
            "chapter": 9,
            "verse": 1,
            "name": "2 Samuel 9:1",
            "text": "Et dixit David : Putasne est aliquis qui remanserit de domo Saul, ut faciam cum eo misericordiam propter Jonathan ? "
        },
        {
            "chapter": 9,
            "verse": 2,
            "name": "2 Samuel 9:2",
            "text": "Erat autem de domo Saul servus nomine Siba : quem cum vocasset rex ad se, dixit ei : Tune es Siba ? Et ille respondit : Ego sum servus tuus. "
        },
        {
            "chapter": 9,
            "verse": 3,
            "name": "2 Samuel 9:3",
            "text": "Et ait rex : Numquid superest aliquis de domo Saul, ut faciam cum eo misericordiam Dei ? Dixitque Siba regi : Superest filius Jonathæ, debilis pedibus. "
        },
        {
            "chapter": 9,
            "verse": 4,
            "name": "2 Samuel 9:4",
            "text": "Ubi, inquit, est ? Et Siba ad regem : Ecce, ait, in domo est Machir filii Ammiel, in Lodabar. "
        },
        {
            "chapter": 9,
            "verse": 5,
            "name": "2 Samuel 9:5",
            "text": "Misit ergo rex David, et tulit eum de domo Machir filii Ammiel, de Lodabar. "
        },
        {
            "chapter": 9,
            "verse": 6,
            "name": "2 Samuel 9:6",
            "text": "Cum autem venisset Miphiboseth filius Jonathæ filii Saul ad David, corruit in faciem suam, et adoravit. Dixitque David : Miphiboseth ? Qui respondit : Adsum servus tuus. "
        },
        {
            "chapter": 9,
            "verse": 7,
            "name": "2 Samuel 9:7",
            "text": "Et ait ei David : Ne timeas, quia faciens faciam in te misericordiam propter Jonathan patrem tuum, et restituam tibi omnes agros Saul patris tui : et tu comedes panem in mensa mea semper. "
        },
        {
            "chapter": 9,
            "verse": 8,
            "name": "2 Samuel 9:8",
            "text": "Qui adorans eum, dixit : Quis ego sum servus tuus, quoniam respexisti super canem mortuum similem mei ? "
        },
        {
            "chapter": 9,
            "verse": 9,
            "name": "2 Samuel 9:9",
            "text": "Vocavit itaque rex Sibam puerum Saul, et dixit ei : Omnia quæcumque fuerunt Saul, et universam domum ejus, dedi filio domini tui. "
        },
        {
            "chapter": 9,
            "verse": 10,
            "name": "2 Samuel 9:10",
            "text": "Operare igitur ei terram tu, et filii tui, et servi tui, et inferes filio domini tui cibos ut alatur : Miphiboseth autem filius domini tui comedet semper panem super mensam meam. Erant autem Sibæ quindecim filii, et viginti servi. "
        },
        {
            "chapter": 9,
            "verse": 11,
            "name": "2 Samuel 9:11",
            "text": "Dixitque Siba ad regem : Sicut jussisti, domine mi rex, servo tuo, sic faciet servus tuus : et Miphiboseth comedet super mensam meam, quasi unus de filiis regis. "
        },
        {
            "chapter": 9,
            "verse": 12,
            "name": "2 Samuel 9:12",
            "text": "Habebat autem Miphiboseth filium parvulum nomine Micha : omnis vero cognatio domus Sibæ serviebat Miphiboseth. "
        },
        {
            "chapter": 9,
            "verse": 13,
            "name": "2 Samuel 9:13",
            "text": "Porro Miphiboseth habitabat in Jerusalem, quia de mensa regis jugiter vescebatur : et erat claudus utroque pede.   "
        }
    ]
}