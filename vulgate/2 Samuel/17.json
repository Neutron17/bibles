{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 10,
    "book_name": "2 Samuel",
    "chapter": 17,
    "name": "2 Samuel 17",
    "verses": [
        {
            "chapter": 17,
            "verse": 1,
            "name": "2 Samuel 17:1",
            "text": "Dixit ergo Achitophel ad Absalom : Eligam mihi duodecim millia virorum, et consurgens persequar David hac nocte. "
        },
        {
            "chapter": 17,
            "verse": 2,
            "name": "2 Samuel 17:2",
            "text": "Et irruens super eum (quippe qui lassus est, et solutis manibus), percutiam eum : cumque fugerit omnis populus qui cum eo est, percutiam regem desolatum. "
        },
        {
            "chapter": 17,
            "verse": 3,
            "name": "2 Samuel 17:3",
            "text": "Et reducam universum populum, quomodo unus homo reverti solet : unum enim virum tu quæris : et omnis populus erit in pace. "
        },
        {
            "chapter": 17,
            "verse": 4,
            "name": "2 Samuel 17:4",
            "text": "Placuitque sermo ejus Absalom, et cunctis majoribus natu Israël. "
        },
        {
            "chapter": 17,
            "verse": 5,
            "name": "2 Samuel 17:5",
            "text": "Ait autem Absalom : Vocate Chusai Arachiten, et audiamus quid etiam ipse dicat. "
        },
        {
            "chapter": 17,
            "verse": 6,
            "name": "2 Samuel 17:6",
            "text": "Cumque venisset Chusai ad Absalom, ait Absalom ad eum : Hujuscemodi sermonem locutus est Achitophel : facere debemus an non ? quod das consilium ? "
        },
        {
            "chapter": 17,
            "verse": 7,
            "name": "2 Samuel 17:7",
            "text": "Et dixit Chusai ad Absalom : Non est bonum consilium quod dedit Achitophel hac vice. "
        },
        {
            "chapter": 17,
            "verse": 8,
            "name": "2 Samuel 17:8",
            "text": "Et rursum intulit Chusai : Tu nosti patrem tuum, et viros qui cum eo sunt, esse fortissimos et amaro animo, veluti si ursa raptis catulis in saltu sæviat : sed et pater tuus vir bellator est, nec morabitur cum populo. "
        },
        {
            "chapter": 17,
            "verse": 9,
            "name": "2 Samuel 17:9",
            "text": "Forsitan nunc latitat in foveis, aut in uno, quo voluerit, loco : et cum ceciderit unus quilibet in principio, audiet quicumque audierit, et dicet : Facta est plaga in populo qui sequebatur Absalom. "
        },
        {
            "chapter": 17,
            "verse": 10,
            "name": "2 Samuel 17:10",
            "text": "Et fortissimus quisque, cujus cor est quasi leonis, pavore solvetur : scit enim omnis populus Israël fortem esse patrem tuum, et robustos omnes qui cum eo sunt. "
        },
        {
            "chapter": 17,
            "verse": 11,
            "name": "2 Samuel 17:11",
            "text": "Sed hoc mihi videtur rectum esse consilium. Congregetur ad te universus Israël, a Dan usque Bersabee, quasi arena maris innumerabilis : et tu eris in medio eorum. "
        },
        {
            "chapter": 17,
            "verse": 12,
            "name": "2 Samuel 17:12",
            "text": "Et irruemus super eum in quocumque loco inventus fuerit, et operiemus eum, sicut cadere solet ros super terram : et non relinquemus de viris qui cum eo sunt, ne unum quidem. "
        },
        {
            "chapter": 17,
            "verse": 13,
            "name": "2 Samuel 17:13",
            "text": "Quod si urbem aliquam fuerit ingressus, circumdabit omnis Israël civitati illi funes, et trahemus eam in torrentem, ut non reperiatur ne calculus quidem ex ea.  "
        },
        {
            "chapter": 17,
            "verse": 14,
            "name": "2 Samuel 17:14",
            "text": " Dixitque Absalom, et omnes viri Israël : Melius est consilium Chusai Arachitæ, consilio Achitophel : Domini autem nutu dissipatum est consilium Achitophel utile, ut induceret Dominus super Absalom malum. "
        },
        {
            "chapter": 17,
            "verse": 15,
            "name": "2 Samuel 17:15",
            "text": "Et ait Chusai Sadoc et Abiathar sacerdotibus : Hoc et hoc modo consilium dedit Achitophel Absalom et senioribus Israël : et ego tale et tale dedi consilium. "
        },
        {
            "chapter": 17,
            "verse": 16,
            "name": "2 Samuel 17:16",
            "text": "Nunc ergo mittite cito, et nuntiate David, dicentes : Ne moreris nocte hac in campestribus deserti, sed absque dilatione transgredere : ne forte absorbeatur rex, et omnis populus qui cum eo est. "
        },
        {
            "chapter": 17,
            "verse": 17,
            "name": "2 Samuel 17:17",
            "text": "Jonathas autem et Achimaas stabant juxta fontem Rogel : abiit ancilla et nuntiavit eis. Et illi profecti sunt, ut referrent ad regem David nuntium : non enim poterant videri, aut introire civitatem. "
        },
        {
            "chapter": 17,
            "verse": 18,
            "name": "2 Samuel 17:18",
            "text": "Vidit autem eos quidam puer, et indicavit Absalom : illi vero concito gradu ingressi sunt domum cujusdam viri in Bahurim, qui habebat puteum in vestibulo suo : et descenderunt in eum. "
        },
        {
            "chapter": 17,
            "verse": 19,
            "name": "2 Samuel 17:19",
            "text": "Tulit autem mulier, et expandit velamen super os putei, quasi siccans ptisanas : et sic latuit res. "
        },
        {
            "chapter": 17,
            "verse": 20,
            "name": "2 Samuel 17:20",
            "text": "Cumque venissent servi Absalom in domum, ad mulierem dixerunt : Ubi est Achimaas et Jonathas ? Et respondit eis mulier : Transierunt festinanter, gustata paululum aqua. At hi qui quærebant, cum non reperissent, reversi sunt in Jerusalem. "
        },
        {
            "chapter": 17,
            "verse": 21,
            "name": "2 Samuel 17:21",
            "text": "Cumque abiissent, ascenderunt illi de puteo, et pergentes nuntiaverunt regi David, et dixerunt : Surgite, et transite cito fluvium : quoniam hujuscemodi dedit consilium contra vos Achitophel. "
        },
        {
            "chapter": 17,
            "verse": 22,
            "name": "2 Samuel 17:22",
            "text": "Surrexit ergo David, et omnis populus qui cum eo erat, et transierunt Jordanem, donec dilucesceret : et ne unus quidem residuus fuit, qui non transisset fluvium. "
        },
        {
            "chapter": 17,
            "verse": 23,
            "name": "2 Samuel 17:23",
            "text": "Porro Achitophel videns quod non fuisset factum consilium suum, stravit asinum suum, surrexitque, et abiit in domum suam et in civitatem suam : et disposita domo sua, suspendio interiit, et sepultus est in sepulchro patris sui.  "
        },
        {
            "chapter": 17,
            "verse": 24,
            "name": "2 Samuel 17:24",
            "text": " David autem venit in castra, et Absalom transivit Jordanem, ipse et omnes viri Israël cum eo. "
        },
        {
            "chapter": 17,
            "verse": 25,
            "name": "2 Samuel 17:25",
            "text": "Amasam vero constituit Absalom pro Joab super exercitum : Amasa autem erat filius viri qui vocabatur Jetra de Jezraëli, qui ingressus est ad Abigail filiam Naas, sororem Sarviæ, quæ fuit mater Joab. "
        },
        {
            "chapter": 17,
            "verse": 26,
            "name": "2 Samuel 17:26",
            "text": "Et castrametatus est Israël cum Absalom in terra Galaad. "
        },
        {
            "chapter": 17,
            "verse": 27,
            "name": "2 Samuel 17:27",
            "text": "Cumque venisset David in castra, Sobi filius Naas de Rabbath filiorum Ammon, et Machir filius Ammihel de Lodabar, et Berzellai Galaadites de Rogelim, "
        },
        {
            "chapter": 17,
            "verse": 28,
            "name": "2 Samuel 17:28",
            "text": "obtulerunt ei stratoria, et tapetia, et vasa fictilia, frumentum, et hordeum, et farinam, et polentam, et fabam, et lentem, et frixum cicer, "
        },
        {
            "chapter": 17,
            "verse": 29,
            "name": "2 Samuel 17:29",
            "text": "et mel, et butyrum, oves, et pingues vitulos : dederuntque David, et populo qui cum eo erat, ad vescendum : suspicati enim sunt populum fame et siti fatigari in deserto.   "
        }
    ]
}