{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 10,
    "book_name": "2 Samuel",
    "chapter": 14,
    "name": "2 Samuel 14",
    "verses": [
        {
            "chapter": 14,
            "verse": 1,
            "name": "2 Samuel 14:1",
            "text": "Intelligens autem Joab filius Sarviæ quod cor regis versum esset ad Absalom, "
        },
        {
            "chapter": 14,
            "verse": 2,
            "name": "2 Samuel 14:2",
            "text": "misit Thecuam, et tulit inde mulierem sapientem : dixitque ad eam : Lugere te simula, et induere veste lugubri, et ne ungaris oleo, ut sis quasi mulier jam plurimo tempore lugens mortuum : "
        },
        {
            "chapter": 14,
            "verse": 3,
            "name": "2 Samuel 14:3",
            "text": "et ingredieris ad regem, et loqueris ad eum sermones hujuscemodi. Posuit autem Joab verba in ore ejus. "
        },
        {
            "chapter": 14,
            "verse": 4,
            "name": "2 Samuel 14:4",
            "text": "Itaque cum ingressa fuisset mulier Thecuitis ad regem, cecidit coram eo super terram, et adoravit, et dixit : Serva me, rex. "
        },
        {
            "chapter": 14,
            "verse": 5,
            "name": "2 Samuel 14:5",
            "text": "Et ait ad eam rex : Quid causæ habes ? Quæ respondit : Heu, mulier vidua ego sum : mortuus est enim vir meus. "
        },
        {
            "chapter": 14,
            "verse": 6,
            "name": "2 Samuel 14:6",
            "text": "Et ancillæ tuæ erant duo filii : qui rixati sunt adversum se in agro, nullusque erat qui eos prohibere posset : et percussit alter alterum, et interfecit eum. "
        },
        {
            "chapter": 14,
            "verse": 7,
            "name": "2 Samuel 14:7",
            "text": "Et ecce consurgens universa cognatio adversum ancillam tuam, dicit : Trade eum qui percussit fratrem suum, ut occidamus eum pro anima fratris sui quem interfecit, et deleamus hæredem : et quærunt extinguere scintillam meam quæ relicta est, ut non supersit viro meo nomen, et reliquiæ super terram. "
        },
        {
            "chapter": 14,
            "verse": 8,
            "name": "2 Samuel 14:8",
            "text": "Et ait rex ad mulierem : Vade in domum tuam, et ego jubebo pro te. "
        },
        {
            "chapter": 14,
            "verse": 9,
            "name": "2 Samuel 14:9",
            "text": "Dixitque mulier Thecuitis ad regem : In me, domine mi rex, sit iniquitas, et in domum patris mei : rex autem et thronus ejus sit innocens. "
        },
        {
            "chapter": 14,
            "verse": 10,
            "name": "2 Samuel 14:10",
            "text": "Et ait rex : Qui contradixerit tibi, adduc eum ad me, et ultra non addet ut tangat te. "
        },
        {
            "chapter": 14,
            "verse": 11,
            "name": "2 Samuel 14:11",
            "text": "Quæ ait : Recordetur rex Domini Dei sui, ut non multiplicentur proximi sanguinis ad ulciscendum, et nequaquam interficiant filium meum. Qui ait : Vivit Dominus, quia non cadet de capillis filii tui super terram. "
        },
        {
            "chapter": 14,
            "verse": 12,
            "name": "2 Samuel 14:12",
            "text": "Dixit ergo mulier : Loquatur ancilla tua ad dominum meum regem verbum. Et ait : Loquere. "
        },
        {
            "chapter": 14,
            "verse": 13,
            "name": "2 Samuel 14:13",
            "text": "Dixitque mulier : Quare cogitasti hujuscemodi rem contra populum Dei, et locutus est rex verbum istud, ut peccet, et non reducat ejectum suum ? "
        },
        {
            "chapter": 14,
            "verse": 14,
            "name": "2 Samuel 14:14",
            "text": "Omnes morimur, et quasi aquæ dilabimur in terram, quæ non revertuntur : nec vult Deus perire animam, sed retractat cogitans ne penitus pereat qui abjectus est. "
        },
        {
            "chapter": 14,
            "verse": 15,
            "name": "2 Samuel 14:15",
            "text": "Nunc igitur veni, ut loquar ad dominum meum regem verbum hoc, præsente populo. Et dixit ancilla tua : Loquar ad regem, si quomodo faciat rex verbum ancillæ suæ. "
        },
        {
            "chapter": 14,
            "verse": 16,
            "name": "2 Samuel 14:16",
            "text": "Et audivit rex, ut liberaret ancillam suam de manu omnium qui volebant de hæreditate Dei delere me, et filium meum simul. "
        },
        {
            "chapter": 14,
            "verse": 17,
            "name": "2 Samuel 14:17",
            "text": "Dicat ergo ancilla tua, ut fiat verbum domini mei regis sicut sacrificium. Sicut enim angelus Dei, sic est dominus meus rex, ut nec benedictione, nec maledictione moveatur : unde et Dominus Deus tuus est tecum. "
        },
        {
            "chapter": 14,
            "verse": 18,
            "name": "2 Samuel 14:18",
            "text": "Et respondens rex, dixit ad mulierem : Ne abscondas a me verbum quod te interrogo. Dixitque ei mulier : Loquere, domine mi rex. "
        },
        {
            "chapter": 14,
            "verse": 19,
            "name": "2 Samuel 14:19",
            "text": "Et ait rex : Numquid manus Joab tecum est in omnibus istis ? Respondit mulier, et ait : Per salutem animæ tuæ, domine mi rex, nec ad sinistram, nec ad dexteram est ex omnibus his quæ locutus est dominus meus rex : servus enim tuus Joab, ipse præcepit mihi, et ipse posuit in os ancillæ tuæ omnia verba hæc. "
        },
        {
            "chapter": 14,
            "verse": 20,
            "name": "2 Samuel 14:20",
            "text": "Ut verterem figuram sermonis hujus, servus tuus Joab præcepit istud : tu autem, domine mi rex, sapiens es, sicut habet sapientiam angelus Dei, ut intelligas omnia super terram.  "
        },
        {
            "chapter": 14,
            "verse": 21,
            "name": "2 Samuel 14:21",
            "text": " Et ait rex ad Joab : Ecce placatus feci verbum tuum : vade ergo, et revoca puerum Absalom. "
        },
        {
            "chapter": 14,
            "verse": 22,
            "name": "2 Samuel 14:22",
            "text": "Cadensque Joab super faciem suam in terram, adoravit, et benedixit regi : et dixit Joab : Hodie intellexit servus tuus quia inveni gratiam in oculis tuis, domine mi rex : fecisti enim sermonem servi tui. "
        },
        {
            "chapter": 14,
            "verse": 23,
            "name": "2 Samuel 14:23",
            "text": "Surrexit ergo Joab et abiit in Gessur, et adduxit Absalom in Jerusalem. "
        },
        {
            "chapter": 14,
            "verse": 24,
            "name": "2 Samuel 14:24",
            "text": "Dixit autem rex : Revertatur in domum suam, et faciem meam non videat. Reversus est itaque Absalom in domum suam, et faciem regis non vidit. "
        },
        {
            "chapter": 14,
            "verse": 25,
            "name": "2 Samuel 14:25",
            "text": "Porro sicut Absalom, vir non erat pulcher in omni Israël, et decorus nimis : a vestigio pedis usque ad verticem non erat in eo ulla macula. "
        },
        {
            "chapter": 14,
            "verse": 26,
            "name": "2 Samuel 14:26",
            "text": "Et quando tondebat capillum (semel autem in anno tondebatur, quia gravabat eum cæsaries), ponderabat capillos capitis sui ducentis siclis, pondere publico. "
        },
        {
            "chapter": 14,
            "verse": 27,
            "name": "2 Samuel 14:27",
            "text": "Nati sunt autem Absalom filii tres, et filia una nomine Thamar, elegantis formæ.  "
        },
        {
            "chapter": 14,
            "verse": 28,
            "name": "2 Samuel 14:28",
            "text": " Mansitque Absalom in Jerusalem duobus annis, et faciem regis non vidit. "
        },
        {
            "chapter": 14,
            "verse": 29,
            "name": "2 Samuel 14:29",
            "text": "Misit itaque ad Joab, ut mitteret eum ad regem : qui noluit venire ad eum. Cumque secundo misisset, et ille noluisset venire ad eum, "
        },
        {
            "chapter": 14,
            "verse": 30,
            "name": "2 Samuel 14:30",
            "text": "dixit servis suis : Scitis agrum Joab juxta agrum meum, habentem messem hordei : ite igitur, et succendite eum igni. Succenderunt ergo servi Absalom segetem igni. Et venientes servi Joab, scissis vestibus suis, dixerunt : Succenderunt servi Absalom partem agri igni. "
        },
        {
            "chapter": 14,
            "verse": 31,
            "name": "2 Samuel 14:31",
            "text": "Surrexitque Joab, et venit ad Absalom in domum ejus, et dixit : Quare succenderunt servi tui segetem meam igni ? "
        },
        {
            "chapter": 14,
            "verse": 32,
            "name": "2 Samuel 14:32",
            "text": "Et respondit Absalom ad Joab : Misi ad te obsecrans ut venires ad me, et mitterem te ad regem, et diceres ei : Quare veni de Gessur ? melius mihi erat ibi esse : obsecro ergo ut videam faciem regis : quod si memor est iniquitatis meæ, interficiat me. "
        },
        {
            "chapter": 14,
            "verse": 33,
            "name": "2 Samuel 14:33",
            "text": "Ingressus itaque Joab ad regem, nuntiavit ei omnia : vocatusque est Absalom, et intravit ad regem, et adoravit super faciem terræ coram eo : osculatusque est rex Absalom.   "
        }
    ]
}