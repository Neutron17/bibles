{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 10,
    "book_name": "2 Samuel",
    "chapter": 6,
    "name": "2 Samuel 6",
    "verses": [
        {
            "chapter": 6,
            "verse": 1,
            "name": "2 Samuel 6:1",
            "text": "Congregavit autem rursum David omnes electos ex Israël, triginta millia. "
        },
        {
            "chapter": 6,
            "verse": 2,
            "name": "2 Samuel 6:2",
            "text": "Surrexitque David, et abiit, et universus populus qui erat cum eo de viris Juda, ut adducerent arcam Dei, super quam invocatum est nomen Domini exercituum, sedentis in cherubim super eam. "
        },
        {
            "chapter": 6,
            "verse": 3,
            "name": "2 Samuel 6:3",
            "text": "Et imposuerunt arcam Dei super plaustrum novum : tuleruntque eam de domo Abinadab, qui erat in Gabaa : Oza autem et Ahio, filii Abinadab, minabant plaustrum novum. "
        },
        {
            "chapter": 6,
            "verse": 4,
            "name": "2 Samuel 6:4",
            "text": "Cumque tulissent eam de domo Abinadab, qui erat in Gabaa, custodiens arcam Dei Ahio præcedebat arcam. "
        },
        {
            "chapter": 6,
            "verse": 5,
            "name": "2 Samuel 6:5",
            "text": "David autem et omnis Israël ludebant coram Domino in omnibus lignis fabrefactis, et citharis et lyris et tympanis et sistris et cymbalis. "
        },
        {
            "chapter": 6,
            "verse": 6,
            "name": "2 Samuel 6:6",
            "text": "Postquam autem venerunt ad aream Nachon, extendit Oza manum ad arcam Dei, et tenuit eam : quoniam calcitrabant boves, et declinaverunt eam. "
        },
        {
            "chapter": 6,
            "verse": 7,
            "name": "2 Samuel 6:7",
            "text": "Iratusque est indignatione Dominus contra Ozam, et percussit eum super temeritate : qui mortuus est ibi juxta arcam Dei. "
        },
        {
            "chapter": 6,
            "verse": 8,
            "name": "2 Samuel 6:8",
            "text": "Contristatus est autem David, eo quod percussisset Dominus Ozam, et vocatum est nomen loci illius : Percussio Ozæ, usque in diem hanc. "
        },
        {
            "chapter": 6,
            "verse": 9,
            "name": "2 Samuel 6:9",
            "text": "Et extimuit David Dominum in die illa, dicens : Quomodo ingredietur ad me arca Domini ? "
        },
        {
            "chapter": 6,
            "verse": 10,
            "name": "2 Samuel 6:10",
            "text": "Et noluit divertere ad se arcam Domini in civitatem David : sed divertit eam in domum Obededom Gethæi. "
        },
        {
            "chapter": 6,
            "verse": 11,
            "name": "2 Samuel 6:11",
            "text": "Et habitavit arca Domini in domo Obededom Gethæi tribus mensibus : et benedixit Dominus Obededom, et omnem domum ejus.  "
        },
        {
            "chapter": 6,
            "verse": 12,
            "name": "2 Samuel 6:12",
            "text": " Nuntiatumque est regi David quod benedixisset Dominus Obededom, et omnia ejus, propter arcam Dei. Abiit ergo David, et adduxit arcam Dei de domo Obededom in civitatem David cum gaudio : et erant cum David septem chori, et victima vituli. "
        },
        {
            "chapter": 6,
            "verse": 13,
            "name": "2 Samuel 6:13",
            "text": "Cumque transcendissent qui portabant arcam Domini sex passus, immolabat bovem et arietem, "
        },
        {
            "chapter": 6,
            "verse": 14,
            "name": "2 Samuel 6:14",
            "text": "et David saltabat totis viribus ante Dominum : porro David erat accinctus ephod lineo. "
        },
        {
            "chapter": 6,
            "verse": 15,
            "name": "2 Samuel 6:15",
            "text": "Et David et omnis domus Israël ducebant arcam testamenti Domini in jubilo, et in clangore buccinæ. "
        },
        {
            "chapter": 6,
            "verse": 16,
            "name": "2 Samuel 6:16",
            "text": "Cumque intrasset arca Domini in civitatem David, Michol filia Saul, prospiciens per fenestram, vidit regem David subsilientem atque saltantem coram Domino : et despexit eum in corde suo. "
        },
        {
            "chapter": 6,
            "verse": 17,
            "name": "2 Samuel 6:17",
            "text": "Et introduxerunt arcam Domini, et imposuerunt eam in loco suo in medio tabernaculi, quod tetenderat ei David : et obtulit David holocausta et pacifica coram Domino. "
        },
        {
            "chapter": 6,
            "verse": 18,
            "name": "2 Samuel 6:18",
            "text": "Cumque complesset offerens holocausta et pacifica, benedixit populo in nomine Domini exercituum. "
        },
        {
            "chapter": 6,
            "verse": 19,
            "name": "2 Samuel 6:19",
            "text": "Et partitus est universæ multitudini Israël tam viro quam mulieri singulis collyridam panis unam, et assaturam bubulæ carnis unam, et similam frixam oleo : et abiit omnis populus, unusquisque in domum suam.  "
        },
        {
            "chapter": 6,
            "verse": 20,
            "name": "2 Samuel 6:20",
            "text": " Reversusque est David ut benediceret domui suæ : et egressa Michol filia Saul in occursum David, ait : Quam gloriosus fuit hodie rex Israël discooperiens se ante ancillas servorum suorum, et nudatus est, quasi si nudetur unus de scurris. "
        },
        {
            "chapter": 6,
            "verse": 21,
            "name": "2 Samuel 6:21",
            "text": "Dixitque David ad Michol : Ante Dominum, qui elegit me potius quam patrem tuum et quam omnem domum ejus, et præcepit mihi ut essem dux super populum Domini in Israël, "
        },
        {
            "chapter": 6,
            "verse": 22,
            "name": "2 Samuel 6:22",
            "text": "et ludam, et vilior fiam plus quam factus sum : et ero humilis in oculis meis, et cum ancillis de quibus locuta es, gloriosior apparebo. "
        },
        {
            "chapter": 6,
            "verse": 23,
            "name": "2 Samuel 6:23",
            "text": "Igitur Michol filiæ Saul non est natus filius usque in diem mortis suæ.   "
        }
    ]
}