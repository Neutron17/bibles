{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 10,
    "book_name": "2 Samuel",
    "chapter": 7,
    "name": "2 Samuel 7",
    "verses": [
        {
            "chapter": 7,
            "verse": 1,
            "name": "2 Samuel 7:1",
            "text": "Factum est autem cum sedisset rex in domo sua, et Dominus dedisset ei requiem undique ab universis inimicis suis, "
        },
        {
            "chapter": 7,
            "verse": 2,
            "name": "2 Samuel 7:2",
            "text": "dixit ad Nathan prophetam : Videsne quod ego habitem in domo cedrina, et arca Dei posita sit in medio pellium ? "
        },
        {
            "chapter": 7,
            "verse": 3,
            "name": "2 Samuel 7:3",
            "text": "Dixitque Nathan ad regem : Omne quod est in corde tuo, vade, fac : quia Dominus tecum est. "
        },
        {
            "chapter": 7,
            "verse": 4,
            "name": "2 Samuel 7:4",
            "text": "Factum est autem in illa nocte : et ecce sermo Domini ad Nathan, dicens : "
        },
        {
            "chapter": 7,
            "verse": 5,
            "name": "2 Samuel 7:5",
            "text": "Vade, et loquere ad servum meum David : Hæc dicit Dominus : Numquid tu ædificabis mihi domum ad habitandum ? "
        },
        {
            "chapter": 7,
            "verse": 6,
            "name": "2 Samuel 7:6",
            "text": "Neque enim habitavi in domo ex die illa, qua eduxi filios Israël de terra Ægypti, usque in diem hanc : sed ambulabam in tabernaculo, et in tentorio. "
        },
        {
            "chapter": 7,
            "verse": 7,
            "name": "2 Samuel 7:7",
            "text": "Per cuncta loca quæ transivi cum omnibus filiis Israël, numquid loquens locutus sum ad unam de tribubus Israël, cui præcepi ut pasceret populum meum Israël, dicens : Quare non ædificastis mihi domum cedrinam ?  "
        },
        {
            "chapter": 7,
            "verse": 8,
            "name": "2 Samuel 7:8",
            "text": " Et nunc hæc dices servo meo David : Hæc dicit Dominus exercituum : Ego tuli te de pascuis sequentem greges, ut esses dux super populum meum Israël : "
        },
        {
            "chapter": 7,
            "verse": 9,
            "name": "2 Samuel 7:9",
            "text": "et fui tecum in omnibus ubicumque ambulasti, et interfeci universos inimicos tuos a facie tua : fecique tibi nomen grande, juxta nomen magnorum qui sunt in terra. "
        },
        {
            "chapter": 7,
            "verse": 10,
            "name": "2 Samuel 7:10",
            "text": "Et ponam locum populo meo Israël, et plantabo eum, et habitabit sub eo, et non turbabitur amplius : nec addent filii iniquitatis ut affligant eum sicut prius, "
        },
        {
            "chapter": 7,
            "verse": 11,
            "name": "2 Samuel 7:11",
            "text": "ex die qua constitui judices super populum meum Israël : et requiem dabo tibi ab omnibus inimicis tuis : prædicitque tibi Dominus quod domum faciat tibi Dominus. "
        },
        {
            "chapter": 7,
            "verse": 12,
            "name": "2 Samuel 7:12",
            "text": "Cumque completi fuerint dies tui, et dormieris cum patribus tuis, suscitabo semen tuum post te, quod egredietur de utero tuo, et firmabo regnum ejus. "
        },
        {
            "chapter": 7,
            "verse": 13,
            "name": "2 Samuel 7:13",
            "text": "Ipse ædificabit domum nomini meo, et stabiliam thronum regni ejus usque in sempiternum. "
        },
        {
            "chapter": 7,
            "verse": 14,
            "name": "2 Samuel 7:14",
            "text": "Ego ero ei in patrem, et ipse erit mihi in filium : qui si inique aliquid gesserit, arguam eum in virga virorum, et in plagis filiorum hominum. "
        },
        {
            "chapter": 7,
            "verse": 15,
            "name": "2 Samuel 7:15",
            "text": "Misericordiam autem meam non auferam ab eo, sicut abstuli a Saul, quem amovi a facie mea. "
        },
        {
            "chapter": 7,
            "verse": 16,
            "name": "2 Samuel 7:16",
            "text": "Et fidelis erit domus tua, et regnum tuum usque in æternum ante faciem tuam, et thronus tuus erit firmus jugiter. "
        },
        {
            "chapter": 7,
            "verse": 17,
            "name": "2 Samuel 7:17",
            "text": "Secundum omnia verba hæc, et juxta universam visionem istam, sic locutus est Nathan ad David.  "
        },
        {
            "chapter": 7,
            "verse": 18,
            "name": "2 Samuel 7:18",
            "text": " Ingressus est autem rex David, et sedit coram Domino, et dixit : Quis ego sum, Domine Deus, et quæ domus mea, quia adduxisti me hucusque ? "
        },
        {
            "chapter": 7,
            "verse": 19,
            "name": "2 Samuel 7:19",
            "text": "Sed et hoc parum visum est in conspectu tuo, Domine Deus, nisi loquereris etiam de domo servi tui in longinquum : ista est enim lex Adam, Domine Deus. "
        },
        {
            "chapter": 7,
            "verse": 20,
            "name": "2 Samuel 7:20",
            "text": "Quid ergo addere poterit adhuc David, ut loquatur ad te ? tu enim scis servum tuum, Domine Deus. "
        },
        {
            "chapter": 7,
            "verse": 21,
            "name": "2 Samuel 7:21",
            "text": "Propter verbum tuum, et secundum cor tuum, fecisti omnia magnalia hæc, ita ut notum faceres servo tuo. "
        },
        {
            "chapter": 7,
            "verse": 22,
            "name": "2 Samuel 7:22",
            "text": "Idcirco magnificatus es, Domine Deus, quia non est similis tui, neque est deus extra te, in omnibus quæ audivimus auribus nostris. "
        },
        {
            "chapter": 7,
            "verse": 23,
            "name": "2 Samuel 7:23",
            "text": "Quæ est autem ut populus tuus Israël gens in terra, propter quam ivit Deus ut redimeret eam sibi in populum, et poneret sibi nomen, faceretque eis magnalia et horribilia super terram a facie populi tui quem redemisti tibi ex Ægypto, gentem, et deum ejus. "
        },
        {
            "chapter": 7,
            "verse": 24,
            "name": "2 Samuel 7:24",
            "text": "Firmasti enim tibi populum tuum Israël in populum sempiternum : et tu, Domine Deus, factus es eis in Deum. "
        },
        {
            "chapter": 7,
            "verse": 25,
            "name": "2 Samuel 7:25",
            "text": "Nunc ergo Domine Deus, verbum quod locutus es super servum tuum, et super domum ejus, suscita in sempiternum : et fac sicut locutus es, "
        },
        {
            "chapter": 7,
            "verse": 26,
            "name": "2 Samuel 7:26",
            "text": "ut magnificetur nomen tuum usque in sempiternum, atque dicatur : Dominus exercituum, Deus super Israël. Et domus servi tui David erit stabilita coram Domino, "
        },
        {
            "chapter": 7,
            "verse": 27,
            "name": "2 Samuel 7:27",
            "text": "quia tu, Domine exercituum Deus Israël, revelasti aurem servi tui, dicens : Domum ædificabo tibi : propterea invenit servus tuus cor suum ut oraret te oratione hac. "
        },
        {
            "chapter": 7,
            "verse": 28,
            "name": "2 Samuel 7:28",
            "text": "Nunc ergo Domine Deus, tu es Deus, et verba tua erunt vera : locutus es enim ad servum tuum bona hæc. "
        },
        {
            "chapter": 7,
            "verse": 29,
            "name": "2 Samuel 7:29",
            "text": "Incipe ergo, et benedic domui servi tui, ut sit in sempiternum coram te : quia tu, Domine Deus, locutus es, et benedictione tua benedicetur domus servi tui in sempiternum.   "
        }
    ]
}