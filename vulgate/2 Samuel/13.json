{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 10,
    "book_name": "2 Samuel",
    "chapter": 13,
    "name": "2 Samuel 13",
    "verses": [
        {
            "chapter": 13,
            "verse": 1,
            "name": "2 Samuel 13:1",
            "text": "Factum est autem post hæc ut Absalom filii David sororem speciosissimam, vocabulo Thamar, adamaret Amnon filius David, "
        },
        {
            "chapter": 13,
            "verse": 2,
            "name": "2 Samuel 13:2",
            "text": "et deperiret eam valde, ita ut propter amorem ejus ægrotaret : quia cum esset virgo, difficile ei videbatur ut quippiam inhoneste ageret cum ea. "
        },
        {
            "chapter": 13,
            "verse": 3,
            "name": "2 Samuel 13:3",
            "text": "Erat autem Amnon amicus nomine Jonadab, filius Semmaa fratris David, vir prudens valde. "
        },
        {
            "chapter": 13,
            "verse": 4,
            "name": "2 Samuel 13:4",
            "text": "Qui dixit ad eum : Quare sic attenuaris macie, fili regis, per singulos dies ? cur non indicas mihi ? Dixitque ei Amnon : Thamar sororem fratris mei Absalom amo. "
        },
        {
            "chapter": 13,
            "verse": 5,
            "name": "2 Samuel 13:5",
            "text": "Cui respondit Jonadab : Cuba super lectum tuum, et languorem simula : cumque venerit pater tuus ut visitet te, dic ei : Veniat, oro, Thamar soror mea, ut det mihi cibum, et faciat pulmentum, ut comedam de manu ejus. "
        },
        {
            "chapter": 13,
            "verse": 6,
            "name": "2 Samuel 13:6",
            "text": "Accubuit itaque Amnon, et quasi ægrotare cœpit : cumque venisset rex ad visitandum eum, ait Amnon ad regem : Veniat, obsecro, Thamar soror mea, ut faciat in oculis meis duas sorbitiunculas, et cibum capiam de manu ejus. "
        },
        {
            "chapter": 13,
            "verse": 7,
            "name": "2 Samuel 13:7",
            "text": "Misit ergo David ad Thamar domum, dicens : Veni in domum Amnon fratris tui, et fac ei pulmentum. "
        },
        {
            "chapter": 13,
            "verse": 8,
            "name": "2 Samuel 13:8",
            "text": "Venitque Thamar in domum Amnon fratris sui : ille autem jacebat. Quæ tollens farinam commiscuit, et liquefaciens, in oculis ejus coxit sorbitiunculas. "
        },
        {
            "chapter": 13,
            "verse": 9,
            "name": "2 Samuel 13:9",
            "text": "Tollensque quod coxerat, effudit, et posuit coram eo, et noluit comedere : dixitque Amnon : Ejicite universos a me. Cumque ejecissent omnes, "
        },
        {
            "chapter": 13,
            "verse": 10,
            "name": "2 Samuel 13:10",
            "text": "dixit Amnon ad Thamar : Infer cibum in conclave, ut vescar de manu tua. Tulit ergo Thamar sorbitiunculas quas fecerat, et intulit ad Amnon fratrem suum in conclave. "
        },
        {
            "chapter": 13,
            "verse": 11,
            "name": "2 Samuel 13:11",
            "text": "Cumque obtulisset ei cibum, apprehendit eam, et ait : Veni, cuba mecum, soror mea. "
        },
        {
            "chapter": 13,
            "verse": 12,
            "name": "2 Samuel 13:12",
            "text": "Quæ respondit ei : Noli frater mi, noli opprimere me : neque enim hoc fas est in Israël : noli facere stultitiam hanc. "
        },
        {
            "chapter": 13,
            "verse": 13,
            "name": "2 Samuel 13:13",
            "text": "Ego enim ferre non potero opprobrium meum, et tu eris quasi unus de insipientibus in Israël : quin potius loquere ad regem, et non negabit me tibi. "
        },
        {
            "chapter": 13,
            "verse": 14,
            "name": "2 Samuel 13:14",
            "text": "Noluit autem acquiescere precibus ejus, sed prævalens viribus oppressit eam, et cubavit cum ea.  "
        },
        {
            "chapter": 13,
            "verse": 15,
            "name": "2 Samuel 13:15",
            "text": " Et exosam eam habuit Amnon odio magno nimis : ita ut majus esset odium quo oderat eam, amore quo ante dilexerat. Dixitque ei Amnon : Surge, et vade. "
        },
        {
            "chapter": 13,
            "verse": 16,
            "name": "2 Samuel 13:16",
            "text": "Quæ respondit ei : Majus est hoc malum quod nunc agis adversum me, quam quod ante fecisti, expellens me. Et noluit audire eam : "
        },
        {
            "chapter": 13,
            "verse": 17,
            "name": "2 Samuel 13:17",
            "text": "sed vocato puero qui ministrabat ei, dixit : Ejice hanc a me foras, et claude ostium post eam. "
        },
        {
            "chapter": 13,
            "verse": 18,
            "name": "2 Samuel 13:18",
            "text": "Quæ induta erat talari tunica : hujuscemodi enim filiæ regis virgines vestibus utebantur. Ejecit itaque eam minister illius foras : clausitque fores post eam. "
        },
        {
            "chapter": 13,
            "verse": 19,
            "name": "2 Samuel 13:19",
            "text": "Quæ aspergens cinerem capiti suo, scissa talari tunica, impositisque manibus super caput suum, ibat ingrediens, et clamans. "
        },
        {
            "chapter": 13,
            "verse": 20,
            "name": "2 Samuel 13:20",
            "text": "Dixit autem ei Absalom frater suus : Numquid Amnon frater tuus concubuit tecum ? sed nunc soror, tace : frater tuus est : neque affligas cor tuum pro hac re. Mansit itaque Thamar contabescens in domo Absalom fratris sui. "
        },
        {
            "chapter": 13,
            "verse": 21,
            "name": "2 Samuel 13:21",
            "text": "Cum autem audisset rex David verba hæc, contristatus est valde : et noluit contristare spiritum Amnon filii sui, quoniam diligebat eum, quia primogenitus erat ei. "
        },
        {
            "chapter": 13,
            "verse": 22,
            "name": "2 Samuel 13:22",
            "text": "Porro non est locutus Absalom ad Amnon nec malum nec bonum : oderat enim Absalom Amnon, eo quod violasset Thamar sororem suam.  "
        },
        {
            "chapter": 13,
            "verse": 23,
            "name": "2 Samuel 13:23",
            "text": " Factum est autem post tempus biennii ut tonderentur oves Absalom in Baalhasor, quæ est juxta Ephraim : et vocavit Absalom omnes filios regis, "
        },
        {
            "chapter": 13,
            "verse": 24,
            "name": "2 Samuel 13:24",
            "text": "venitque ad regem, et ait ad eum : Ecce tondentur oves servi tui : veniat, oro, rex cum servis suis ad servum suum. "
        },
        {
            "chapter": 13,
            "verse": 25,
            "name": "2 Samuel 13:25",
            "text": "Dixitque rex ad Absalom : Noli fili mi, noli rogare ut veniamus omnes et gravemus te. Cum autem cogeret eum, et noluisset ire, benedixit ei. "
        },
        {
            "chapter": 13,
            "verse": 26,
            "name": "2 Samuel 13:26",
            "text": "Et ait Absalom : Si non vis venire, veniat, obsecro, nobiscum saltem Amnon frater meus. Dixitque ad eum rex : Non est necesse ut vadat tecum. "
        },
        {
            "chapter": 13,
            "verse": 27,
            "name": "2 Samuel 13:27",
            "text": "Coëgit itaque Absalom eum, et dimisit cum eo Amnon et universos filios regis. Feceratque Absalom convivium quasi convivium regis. "
        },
        {
            "chapter": 13,
            "verse": 28,
            "name": "2 Samuel 13:28",
            "text": "Præceperat autem Absalom pueris suis, dicens : Observate cum temulentus fuerit Amnon vino, et dixero vobis : Percutite eum, et interficite : nolite timere : ego enim sum qui præcipio vobis : roboramini, et estote viri fortes. "
        },
        {
            "chapter": 13,
            "verse": 29,
            "name": "2 Samuel 13:29",
            "text": "Fecerunt ergo pueri Absalom adversum Amnon sicut præceperat eis Absalom. Surgentesque omnes filii regis ascenderunt singuli mulas suas, et fugerunt.  "
        },
        {
            "chapter": 13,
            "verse": 30,
            "name": "2 Samuel 13:30",
            "text": " Cumque adhuc pergerent in itinere, fama pervenit ad David, dicens : Percussit Absalom omnes filios regis, et non remansit ex eis saltem unus. "
        },
        {
            "chapter": 13,
            "verse": 31,
            "name": "2 Samuel 13:31",
            "text": "Surrexit itaque rex, et scidit vestimenta sua, et cecidit super terram : et omnes servi illius qui assistebant ei, sciderunt vestimenta sua. "
        },
        {
            "chapter": 13,
            "verse": 32,
            "name": "2 Samuel 13:32",
            "text": "Respondens autem Jonadab filius Semmaa fratris David, dixit : Ne æstimet dominus meus rex quod omnes pueri filii regis occisi sint : Amnon solus mortuus est, quoniam in ore Absalom erat positus ex die qua oppressit Thamar sororem ejus. "
        },
        {
            "chapter": 13,
            "verse": 33,
            "name": "2 Samuel 13:33",
            "text": "Nunc ergo ne ponat dominus meus rex super cor suum verbum istud, dicens : Omnes filii regis occisi sunt : quoniam Amnon solus mortuus est. "
        },
        {
            "chapter": 13,
            "verse": 34,
            "name": "2 Samuel 13:34",
            "text": "Fugit autem Absalom. Et elevavit puer speculator oculos suos, et aspexit : et ecce populus multus veniebat per iter devium ex latere montis. "
        },
        {
            "chapter": 13,
            "verse": 35,
            "name": "2 Samuel 13:35",
            "text": "Dixit autem Jonadab ad regem : Ecce filii regis adsunt : juxta verbum servi tui, sic factum est. "
        },
        {
            "chapter": 13,
            "verse": 36,
            "name": "2 Samuel 13:36",
            "text": "Cumque cessasset loqui, apparuerunt et filii regis : et intrantes levaverunt vocem suam, et fleverunt : sed et rex et omnes servi ejus fleverunt ploratu magno nimis. "
        },
        {
            "chapter": 13,
            "verse": 37,
            "name": "2 Samuel 13:37",
            "text": "Porro Absalom fugiens abiit ad Tholomai filium Ammiud regem Gessur. Luxit ergo David filium suum cunctis diebus. "
        },
        {
            "chapter": 13,
            "verse": 38,
            "name": "2 Samuel 13:38",
            "text": "Absalom autem cum fugisset, et venisset in Gessur, fuit ibi tribus annis. "
        },
        {
            "chapter": 13,
            "verse": 39,
            "name": "2 Samuel 13:39",
            "text": "Cessavitque rex David persequi Absalom, eo quod consolatus esset super Amnon interitu.   "
        }
    ]
}