{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 10,
    "book_name": "2 Samuel",
    "chapter": 19,
    "name": "2 Samuel 19",
    "verses": [
        {
            "chapter": 19,
            "verse": 1,
            "name": "2 Samuel 19:1",
            "text": "Nuntiatum est autem Joab quod rex fleret et lugeret filium suum, "
        },
        {
            "chapter": 19,
            "verse": 2,
            "name": "2 Samuel 19:2",
            "text": "et versa est victoria in luctum in die illa omni populo : audivit enim populus in die illa dici : Dolet rex super filio suo. "
        },
        {
            "chapter": 19,
            "verse": 3,
            "name": "2 Samuel 19:3",
            "text": "Et declinavit populus in die illa ingredi civitatem, quomodo declinare solet populus versus et fugiens de prælio. "
        },
        {
            "chapter": 19,
            "verse": 4,
            "name": "2 Samuel 19:4",
            "text": "Porro rex operuit caput suum, et clamabat voce magna : Fili mi Absalom, Absalom fili mi, fili mi. "
        },
        {
            "chapter": 19,
            "verse": 5,
            "name": "2 Samuel 19:5",
            "text": "Ingressus ergo Joab ad regem in domum, dixit : Confudisti hodie vultus omnium servorum tuorum, qui salvam fecerunt animam tuam, et animam filiorum tuorum et filiarum tuarum, et animam uxorum tuarum, et animam concubinarum tuarum. "
        },
        {
            "chapter": 19,
            "verse": 6,
            "name": "2 Samuel 19:6",
            "text": "Diligis odientes te, et odio habes diligentes te : et ostendisti hodie quia non curas de ducibus tuis et de servis tuis : et vere cognovi modo, quia si Absalom viveret, et omnes nos occubuissemus, tunc placeret tibi. "
        },
        {
            "chapter": 19,
            "verse": 7,
            "name": "2 Samuel 19:7",
            "text": "Nunc igitur surge, et procede, et alloquens satisfac servis tuis : juro enim tibi per Dominum quod si non exieris, ne unus quidem remansurus sit tecum nocte hac : et pejus erit hoc tibi quam omnia mala quæ venerunt super te ab adolescentia tua usque in præsens.  "
        },
        {
            "chapter": 19,
            "verse": 8,
            "name": "2 Samuel 19:8",
            "text": " Surrexit ergo rex et sedit in porta : et omni populo nuntiatum est quod rex sederet in porta. Venitque universa multitudo coram rege : Israël autem fugit in tabernacula sua. "
        },
        {
            "chapter": 19,
            "verse": 9,
            "name": "2 Samuel 19:9",
            "text": "Omnis quoque populus certabat in cunctis tribubus Israël, dicens : Rex liberavit nos de manu inimicorum nostrorum ; ipse salvavit nos de manu Philisthinorum : et nunc fugit de terra propter Absalom. "
        },
        {
            "chapter": 19,
            "verse": 10,
            "name": "2 Samuel 19:10",
            "text": "Absalom autem, quem unximus super nos, mortuus est in bello : usquequo siletis, et non reducitis regem ? "
        },
        {
            "chapter": 19,
            "verse": 11,
            "name": "2 Samuel 19:11",
            "text": "Rex vero David misit ad Sadoc et Abiathar sacerdotes, dicens : Loquimini ad majores natu Juda, dicentes : Cur venitis novissimi ad reducendum regem in domum suam ? (Sermo autem omnis Israël pervenerat ad regem in domo ejus.) "
        },
        {
            "chapter": 19,
            "verse": 12,
            "name": "2 Samuel 19:12",
            "text": "Fratres mei vos, os meum, et caro mea vos, quare novissimi reducitis regem ? "
        },
        {
            "chapter": 19,
            "verse": 13,
            "name": "2 Samuel 19:13",
            "text": "Et Amasæ dicite : Nonne os meum, et caro mea es ? hæc faciat mihi Deus, et hæc addat, si non magister militiæ fueris coram me omni tempore pro Joab.  "
        },
        {
            "chapter": 19,
            "verse": 14,
            "name": "2 Samuel 19:14",
            "text": " Et inclinavit cor omnium virorum Juda quasi viri unius : miseruntque ad regem, dicentes : Revertere tu, et omnes servi tui. "
        },
        {
            "chapter": 19,
            "verse": 15,
            "name": "2 Samuel 19:15",
            "text": "Et reversus est rex, et venit usque ad Jordanem : et omnis Juda venit usque in Galgalam ut occurreret regi, et traduceret eum Jordanem. "
        },
        {
            "chapter": 19,
            "verse": 16,
            "name": "2 Samuel 19:16",
            "text": "Festinavit autem Semei filius Gera filii Jemini de Bahurim, et descendit cum viris Juda in occursum regis David, "
        },
        {
            "chapter": 19,
            "verse": 17,
            "name": "2 Samuel 19:17",
            "text": "cum mille viris de Benjamin, et Siba puer de domo Saul : et quindecim filii ejus, ac viginti servi erant cum eo : et irrumpentes Jordanem, ante regem "
        },
        {
            "chapter": 19,
            "verse": 18,
            "name": "2 Samuel 19:18",
            "text": "transierunt vada, ut traducerent domum regis, et facerent juxta jussionem ejus : Semei autem filius Gera prostratus coram rege, cum jam transisset Jordanem, "
        },
        {
            "chapter": 19,
            "verse": 19,
            "name": "2 Samuel 19:19",
            "text": "dixit ad eum : Ne reputes mihi, domine mi, iniquitatem, neque memineris injuriarum servi tui in die qua egressus es, domine mi rex, de Jerusalem, neque ponas, rex, in corde tuo. "
        },
        {
            "chapter": 19,
            "verse": 20,
            "name": "2 Samuel 19:20",
            "text": "Agnosco enim servus tuus peccatum meum : et idcirco hodie primus veni de omni domo Joseph, descendique in occursum domini mei regis. "
        },
        {
            "chapter": 19,
            "verse": 21,
            "name": "2 Samuel 19:21",
            "text": "Respondens vero Abisai filius Sarviæ, dixit : Numquid pro his verbis non occidetur Semei, quia maledixit christo Domini ? "
        },
        {
            "chapter": 19,
            "verse": 22,
            "name": "2 Samuel 19:22",
            "text": "Et ait David : Quid mihi et vobis, filii Sarviæ ? cur efficimini mihi hodie in satan ? ergone hodie interficietur vir in Israël ? an ignoro hodie me factum regem super Israël ? "
        },
        {
            "chapter": 19,
            "verse": 23,
            "name": "2 Samuel 19:23",
            "text": "Et ait rex Semei : Non morieris. Juravitque ei.  "
        },
        {
            "chapter": 19,
            "verse": 24,
            "name": "2 Samuel 19:24",
            "text": " Miphiboseth quoque filius Saul descendit in occursum regis, illotis pedibus et intonsa barba : vestesque suas non laverat a die qua egressus fuerat rex, usque ad diem reversionis ejus in pace. "
        },
        {
            "chapter": 19,
            "verse": 25,
            "name": "2 Samuel 19:25",
            "text": "Cumque Jerusalem occurrisset regi, dixit ei rex : Quare non venisti mecum, Miphiboseth ? "
        },
        {
            "chapter": 19,
            "verse": 26,
            "name": "2 Samuel 19:26",
            "text": "Et respondens ait : Domine mi rex, servus meus contempsit me : dixique ei ego famulus tuus ut sterneret mihi asinum, et ascendens abirem cum rege : claudus enim sum servus tuus. "
        },
        {
            "chapter": 19,
            "verse": 27,
            "name": "2 Samuel 19:27",
            "text": "Insuper et accusavit me servum tuum ad te dominum meum regem : tu autem, domine mi rex, sicut angelus Dei es : fac quod placitum est tibi. "
        },
        {
            "chapter": 19,
            "verse": 28,
            "name": "2 Samuel 19:28",
            "text": "Neque enim fuit domus patris mei, nisi morti obnoxia domino meo regi : tu autem posuisti me servum tuum inter convivas mensæ tuæ : quid ergo habeo justæ querelæ ? aut quid possum ultra vociferari ad regem ? "
        },
        {
            "chapter": 19,
            "verse": 29,
            "name": "2 Samuel 19:29",
            "text": "Ait ergo ei rex : Quid ultra loqueris ? fixum est quod locutus sum : tu et Siba dividite possessiones. "
        },
        {
            "chapter": 19,
            "verse": 30,
            "name": "2 Samuel 19:30",
            "text": "Responditque Miphiboseth regi : Etiam cuncta accipiat, postquam reversus est dominus meus rex pacifice in domum suam.  "
        },
        {
            "chapter": 19,
            "verse": 31,
            "name": "2 Samuel 19:31",
            "text": " Berzellai quoque Galaadites, descendens de Rogelim, traduxit regem Jordanem, paratus etiam ultra fluvium prosequi eum. "
        },
        {
            "chapter": 19,
            "verse": 32,
            "name": "2 Samuel 19:32",
            "text": "Erat autem Berzellai Galaadites senex valde, id est, octogenarius, et ipse præbuit alimenta regi cum moraretur in castris : fuit quippe vir dives nimis. "
        },
        {
            "chapter": 19,
            "verse": 33,
            "name": "2 Samuel 19:33",
            "text": "Dixit itaque rex ad Berzellai : Veni mecum, ut requiescas securus mecum in Jerusalem. "
        },
        {
            "chapter": 19,
            "verse": 34,
            "name": "2 Samuel 19:34",
            "text": "Et ait Berzellai ad regem : Quot sunt dies annorum vitæ meæ, ut ascendam cum rege in Jerusalem ? "
        },
        {
            "chapter": 19,
            "verse": 35,
            "name": "2 Samuel 19:35",
            "text": "Octogenarius sum hodie : numquid vigent sensus mei ad discernendum suave aut amarum ? aut delectare potest servum tuum cibus et potus ? vel audire possum ultra vocem cantorum atque cantatricum ? quare servus tuus sit oneri domino meo regi ? "
        },
        {
            "chapter": 19,
            "verse": 36,
            "name": "2 Samuel 19:36",
            "text": "Paululum procedam famulus tuus ab Jordane tecum : non indigeo hac vicissitudine, "
        },
        {
            "chapter": 19,
            "verse": 37,
            "name": "2 Samuel 19:37",
            "text": "sed obsecro ut revertar servus tuus, et moriar in civitate mea, et sepeliar juxta sepulchrum patris mei et matris meæ. Est autem servus tuus Chamaam : ipse vadat tecum, domine mi rex, et fac ei quidquid tibi bonum videtur. "
        },
        {
            "chapter": 19,
            "verse": 38,
            "name": "2 Samuel 19:38",
            "text": "Dixit itaque ei rex : Mecum transeat Chamaam, et ego faciam ei quidquid tibi placuerit : et omne quod petieris a me, impetrabis. "
        },
        {
            "chapter": 19,
            "verse": 39,
            "name": "2 Samuel 19:39",
            "text": "Cumque transisset universus populus et rex Jordanem, osculatus est rex Berzellai, et benedixit ei : et ille reversus est in locum suum. "
        },
        {
            "chapter": 19,
            "verse": 40,
            "name": "2 Samuel 19:40",
            "text": "Transivit ergo rex in Galgalam, et Chamaam cum eo.   Omnis autem populus Juda traduxerat regem, et media tantum pars adfuerat de populo Israël. "
        },
        {
            "chapter": 19,
            "verse": 41,
            "name": "2 Samuel 19:41",
            "text": "Itaque omnes viri Israël concurrentes ad regem dixerunt ei : Quare te furati sunt fratres nostri viri Juda, et traduxerunt regem et domum ejus Jordanem, omnesque viros David cum eo ? "
        },
        {
            "chapter": 19,
            "verse": 42,
            "name": "2 Samuel 19:42",
            "text": "Et respondit omnis vir Juda ad viros Israël : Quia mihi propior est rex : cur irasceris super hac re ? numquid comedimus aliquid ex rege, aut munera nobis data sunt ? "
        },
        {
            "chapter": 19,
            "verse": 43,
            "name": "2 Samuel 19:43",
            "text": "Et respondit vir Israël ad viros Juda, et ait : Decem partibus major ego sum apud regem, magisque ad me pertinet David quam ad te : cur fecisti mihi injuriam, et non mihi nuntiatum est priori, ut reducerem regem meum ? Durius autem responderunt viri Juda viris Israël.   "
        }
    ]
}