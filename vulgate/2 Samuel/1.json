{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 10,
    "book_name": "2 Samuel",
    "chapter": 1,
    "name": "2 Samuel 1",
    "verses": [
        {
            "chapter": 1,
            "verse": 1,
            "name": "2 Samuel 1:1",
            "text": "Factum est autem, postquam mortuus est Saul, ut David reverteretur a cæde Amalec, et maneret in Siceleg duos dies. "
        },
        {
            "chapter": 1,
            "verse": 2,
            "name": "2 Samuel 1:2",
            "text": "In die autem tertia apparuit homo veniens de castris Saul veste conscissa, et pulvere conspersus caput : et ut venit ad David, cecidit super faciem suam, et adoravit. "
        },
        {
            "chapter": 1,
            "verse": 3,
            "name": "2 Samuel 1:3",
            "text": "Dixitque ad eum David : Unde venis ? Qui ait ad eum : De castris Israël fugi. "
        },
        {
            "chapter": 1,
            "verse": 4,
            "name": "2 Samuel 1:4",
            "text": "Et dixit ad eum David : Quod est verbum quod factum est ? indica mihi. Qui ait : Fugit populus ex prælio, et multi corruentes e populo mortui sunt : sed et Saul et Jonathas filius ejus interierunt. "
        },
        {
            "chapter": 1,
            "verse": 5,
            "name": "2 Samuel 1:5",
            "text": "Dixitque David ad adolescentem qui nuntiabat ei : Unde scis quia mortuus est Saul, et Jonathas filius ejus ? "
        },
        {
            "chapter": 1,
            "verse": 6,
            "name": "2 Samuel 1:6",
            "text": "Et ait adolescens qui nuntiabat ei : Casu veni in montem Gelboë, et Saul incumbebat super hastam suam : porro currus et equites appropinquabant ei, "
        },
        {
            "chapter": 1,
            "verse": 7,
            "name": "2 Samuel 1:7",
            "text": "et conversus post tergum suum, vidensque me, vocavit. Cui cum respondissem : Adsum : "
        },
        {
            "chapter": 1,
            "verse": 8,
            "name": "2 Samuel 1:8",
            "text": "dixit mihi : Quisnam es tu ? Et aio ad eum : Amalecites ego sum. "
        },
        {
            "chapter": 1,
            "verse": 9,
            "name": "2 Samuel 1:9",
            "text": "Et locutus est mihi : Sta super me, et interfice me : quoniam tenent me angustiæ, et adhuc tota anima mea in me est. "
        },
        {
            "chapter": 1,
            "verse": 10,
            "name": "2 Samuel 1:10",
            "text": "Stansque super eum, occidi illum : sciebam enim quod vivere non poterat post ruinam : et tuli diadema quod erat in capite ejus, et armillam de brachio illius, et attuli ad te dominum meum huc.  "
        },
        {
            "chapter": 1,
            "verse": 11,
            "name": "2 Samuel 1:11",
            "text": " Apprehendens autem David, vestimenta sua scidit, omnesque viri qui erant cum eo, "
        },
        {
            "chapter": 1,
            "verse": 12,
            "name": "2 Samuel 1:12",
            "text": "et planxerunt, et fleverunt, et jejunaverunt usque ad vesperam super Saul, et super Jonathan filium ejus, et super populum Domini, et super domum Israël, eo quod corruissent gladio. "
        },
        {
            "chapter": 1,
            "verse": 13,
            "name": "2 Samuel 1:13",
            "text": "Dixitque David ad juvenem qui nuntiaverat ei : Unde es tu ? Qui respondit : Filius hominis advenæ Amalecitæ ego sum. "
        },
        {
            "chapter": 1,
            "verse": 14,
            "name": "2 Samuel 1:14",
            "text": "Et ait ad eum David : Quare non timuisti mittere manum tuam ut occideres christum Domini ? "
        },
        {
            "chapter": 1,
            "verse": 15,
            "name": "2 Samuel 1:15",
            "text": "Vocansque David unum de pueris suis, ait : Accedens irrue in eum. Qui percussit illum, et mortuus est. "
        },
        {
            "chapter": 1,
            "verse": 16,
            "name": "2 Samuel 1:16",
            "text": "Et ait ad eum David : Sanguis tuus super caput tuum : os enim tuum locutum est adversum te, dicens : Ego interfeci christum Domini.  "
        },
        {
            "chapter": 1,
            "verse": 17,
            "name": "2 Samuel 1:17",
            "text": " Planxit autem David planctum hujuscemodi super Saul, et super Jonathan filium ejus "
        },
        {
            "chapter": 1,
            "verse": 18,
            "name": "2 Samuel 1:18",
            "text": "(et præcepit ut docerent filios Juda arcum, sicut scriptum est in libro justorum), et ait :   Considera, Israël, pro his qui mortui sunt,  super excelsa tua vulnerati. "
        },
        {
            "chapter": 1,
            "verse": 19,
            "name": "2 Samuel 1:19",
            "text": " Inclyti Israël super montes tuos interfecti sunt :  quomodo ceciderunt fortes ? "
        },
        {
            "chapter": 1,
            "verse": 20,
            "name": "2 Samuel 1:20",
            "text": " Nolite annuntiare in Geth,  neque annuntietis in compitis Ascalonis :  ne forte lætentur filiæ Philisthiim ;  ne exultent filiæ incircumcisorum. "
        },
        {
            "chapter": 1,
            "verse": 21,
            "name": "2 Samuel 1:21",
            "text": " Montes Gelboë, nec ros, nec pluvia veniant super vos,  neque sint agri primitiarum :  quia ibi abjectus est clypeus fortium :  clypeus Saul, quasi non esset unctus oleo. "
        },
        {
            "chapter": 1,
            "verse": 22,
            "name": "2 Samuel 1:22",
            "text": " A sanguine interfectorum, ab adipe fortium,  sagitta Jonathæ numquam rediit retrorsum,  et gladius Saul non est reversus inanis. "
        },
        {
            "chapter": 1,
            "verse": 23,
            "name": "2 Samuel 1:23",
            "text": " Saul et Jonathas amabiles, et decori in vita sua,  in morte quoque non sunt divisi :  aquilis velociores, leonibus fortiores. "
        },
        {
            "chapter": 1,
            "verse": 24,
            "name": "2 Samuel 1:24",
            "text": " Filiæ Israël, super Saul flete,  qui vestiebat vos coccino in deliciis,  qui præbebat ornamenta aurea cultui vestro. "
        },
        {
            "chapter": 1,
            "verse": 25,
            "name": "2 Samuel 1:25",
            "text": " Quomodo ceciderunt fortes in prælio ?  Jonathas in excelsis tuis occisus est ? "
        },
        {
            "chapter": 1,
            "verse": 26,
            "name": "2 Samuel 1:26",
            "text": " Doleo super te, frater mi Jonatha,  decore nimis, et amabilis super amorem mulierum.  Sicut mater unicum amat filium suum,  ita ego te diligebam. "
        },
        {
            "chapter": 1,
            "verse": 27,
            "name": "2 Samuel 1:27",
            "text": " Quomodo ceciderunt robusti,  et perierunt arma bellica ?  "
        }
    ]
}