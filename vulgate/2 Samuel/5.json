{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 10,
    "book_name": "2 Samuel",
    "chapter": 5,
    "name": "2 Samuel 5",
    "verses": [
        {
            "chapter": 5,
            "verse": 1,
            "name": "2 Samuel 5:1",
            "text": "Et venerunt universæ tribus Israël ad David in Hebron, dicentes : Ecce nos os tuum et caro tua sumus. "
        },
        {
            "chapter": 5,
            "verse": 2,
            "name": "2 Samuel 5:2",
            "text": "Sed et heri et nudiustertius cum esset Saul rex super nos, tu eras educens et reducens Israël : dixit autem Dominus ad te : Tu pasces populum meum Israël, et tu eris dux super Israël. "
        },
        {
            "chapter": 5,
            "verse": 3,
            "name": "2 Samuel 5:3",
            "text": "Venerunt quoque et seniores Israël ad regem in Hebron, et percussit cum eis rex David fœdus in Hebron coram Domino : unxeruntque David in regem super Israël. "
        },
        {
            "chapter": 5,
            "verse": 4,
            "name": "2 Samuel 5:4",
            "text": "Filius triginta annorum erat David cum regnare cœpisset, et quadraginta annis regnavit. "
        },
        {
            "chapter": 5,
            "verse": 5,
            "name": "2 Samuel 5:5",
            "text": "In Hebron regnavit super Judam septem annis et sex mensibus : in Jerusalem autem regnavit triginta tribus annis super omnem Israël et Judam.  "
        },
        {
            "chapter": 5,
            "verse": 6,
            "name": "2 Samuel 5:6",
            "text": " Et abiit rex, et omnes viri qui erant cum eo, in Jerusalem, ad Jebusæum habitatorem terræ : dictumque est David ab eis : Non ingredieris huc, nisi abstuleris cæcos et claudos dicentes : Non ingredietur David huc. "
        },
        {
            "chapter": 5,
            "verse": 7,
            "name": "2 Samuel 5:7",
            "text": "Cepit autem David arcem Sion : hæc est civitas David. "
        },
        {
            "chapter": 5,
            "verse": 8,
            "name": "2 Samuel 5:8",
            "text": "Proposuerat enim David in die illa præmium, qui percussisset Jebusæum, et tetigisset domatum fistulas, et abstulisset cæcos et claudos odientes animam David. Idcirco dicitur in proverbio : Cæcus et claudus non intrabunt in templum. "
        },
        {
            "chapter": 5,
            "verse": 9,
            "name": "2 Samuel 5:9",
            "text": "Habitavit autem David in arce, et vocavit eam civitatem David : et ædificavit per gyrum a Mello et intrinsecus. "
        },
        {
            "chapter": 5,
            "verse": 10,
            "name": "2 Samuel 5:10",
            "text": "Et ingrediebatur proficiens atque succrescens, et Dominus Deus exercituum erat cum eo. "
        },
        {
            "chapter": 5,
            "verse": 11,
            "name": "2 Samuel 5:11",
            "text": "Misit quoque Hiram rex Tyri nuntios ad David, et ligna cedrina, et artifices lignorum, artificesque lapidum ad parietes : et ædificaverunt domum David. "
        },
        {
            "chapter": 5,
            "verse": 12,
            "name": "2 Samuel 5:12",
            "text": "Et cognovit David quoniam confirmasset eum Dominus regem super Israël, et quoniam exaltasset regnum ejus super populum suum Israël. "
        },
        {
            "chapter": 5,
            "verse": 13,
            "name": "2 Samuel 5:13",
            "text": "Accepit ergo David adhuc concubinas et uxores de Jerusalem, postquam venerat de Hebron : natique sunt David et alii filii et filiæ : "
        },
        {
            "chapter": 5,
            "verse": 14,
            "name": "2 Samuel 5:14",
            "text": "et hæc nomina eorum, qui nati sunt ei in Jerusalem : Samua, et Sobab, et Nathan, et Salomon, "
        },
        {
            "chapter": 5,
            "verse": 15,
            "name": "2 Samuel 5:15",
            "text": "et Jebahar, et Elisua, et Nepheg, "
        },
        {
            "chapter": 5,
            "verse": 16,
            "name": "2 Samuel 5:16",
            "text": "et Japhia, et Elisama, et Elioda, et Eliphaleth.  "
        },
        {
            "chapter": 5,
            "verse": 17,
            "name": "2 Samuel 5:17",
            "text": " Audierunt ergo Philisthiim quod unxissent David in regem super Israël, et ascenderunt universi ut quærerent David : quod cum audisset David, descendit in præsidium. "
        },
        {
            "chapter": 5,
            "verse": 18,
            "name": "2 Samuel 5:18",
            "text": "Philisthiim autem venientes diffusi sunt in valle Raphaim. "
        },
        {
            "chapter": 5,
            "verse": 19,
            "name": "2 Samuel 5:19",
            "text": "Et consuluit David Dominum, dicens : Si ascendam ad Philisthiim ? et si dabis eos in manu mea ? Et dixit Dominus ad David : Ascende, quia tradens dabo Philisthiim in manu tua. "
        },
        {
            "chapter": 5,
            "verse": 20,
            "name": "2 Samuel 5:20",
            "text": "Venit ergo David in Baal Pharasim : et percussit eos ibi, et dixit : Divisit Dominus inimicos meos coram me, sicut dividuntur aquæ. Propterea vocatum est nomen loci illius, Baal Pharasim. "
        },
        {
            "chapter": 5,
            "verse": 21,
            "name": "2 Samuel 5:21",
            "text": "Et reliquerunt ibi sculptilia sua, quæ tulit David et viri ejus. "
        },
        {
            "chapter": 5,
            "verse": 22,
            "name": "2 Samuel 5:22",
            "text": "Et addiderunt adhuc Philisthiim ut ascenderent, et diffusi sunt in valle Raphaim. "
        },
        {
            "chapter": 5,
            "verse": 23,
            "name": "2 Samuel 5:23",
            "text": "Consuluit autem David Dominum : Si ascendam contra Philisthæos, et tradas eos in manus meas ? Qui respondit : Non ascendas contra eos, sed gyra post tergum eorum, et venies ad eos ex adverso pyrorum. "
        },
        {
            "chapter": 5,
            "verse": 24,
            "name": "2 Samuel 5:24",
            "text": "Et cum audieris sonitum gradientis in cacumine pyrorum, tunc inibis prælium : quia tunc egredietur Dominus ante faciem tuam, ut percutiat castra Philisthiim. "
        },
        {
            "chapter": 5,
            "verse": 25,
            "name": "2 Samuel 5:25",
            "text": "Fecit itaque David sicut præceperat ei Dominus, et percussit Philisthiim de Gabaa usque dum venias Gezer.   "
        }
    ]
}