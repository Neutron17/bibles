{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 10,
    "book_name": "2 Samuel",
    "chapter": 12,
    "name": "2 Samuel 12",
    "verses": [
        {
            "chapter": 12,
            "verse": 1,
            "name": "2 Samuel 12:1",
            "text": "Misit ergo Dominus Nathan ad David : qui cum venisset ad eum, dixit ei : Duo viri erant in civitate una, unus dives, et alter pauper. "
        },
        {
            "chapter": 12,
            "verse": 2,
            "name": "2 Samuel 12:2",
            "text": "Dives habebat oves et boves plurimos valde. "
        },
        {
            "chapter": 12,
            "verse": 3,
            "name": "2 Samuel 12:3",
            "text": "Pauper autem nihil habebat omnino, præter ovem unam parvulam quam emerat et nutrierat, et quæ creverat apud eum cum filiis ejus simul, de pane illius comedens, et de calice ejus bibens, et in sinu illius dormiens : eratque illi sicut filia. "
        },
        {
            "chapter": 12,
            "verse": 4,
            "name": "2 Samuel 12:4",
            "text": "Cum autem peregrinus quidam venisset ad divitem, parcens ille sumere de ovibus et de bobus suis, ut exhiberet convivium peregrino illi qui venerat ad se, tulit ovem viri pauperis, et præparavit cibos homini qui venerat ad se. "
        },
        {
            "chapter": 12,
            "verse": 5,
            "name": "2 Samuel 12:5",
            "text": "Iratus autem indignatione David adversus hominem illum nimis, dixit ad Nathan : Vivit Dominus, quoniam filius mortis est vir qui fecit hoc. "
        },
        {
            "chapter": 12,
            "verse": 6,
            "name": "2 Samuel 12:6",
            "text": "Ovem reddet in quadruplum, eo quod fecerit verbum istud, et non pepercerit. "
        },
        {
            "chapter": 12,
            "verse": 7,
            "name": "2 Samuel 12:7",
            "text": "Dixit autem Nathan ad David : Tu es ille vir. Hæc dicit Dominus Deus Israël : Ego unxi te in regem super Israël, et ego erui te de manu Saul, "
        },
        {
            "chapter": 12,
            "verse": 8,
            "name": "2 Samuel 12:8",
            "text": "et dedi tibi domum domini tui, et uxores domini tui in sinu tuo, dedique tibi domum Israël et Juda : et si parva sunt ista, adjiciam tibi multo majora. "
        },
        {
            "chapter": 12,
            "verse": 9,
            "name": "2 Samuel 12:9",
            "text": "Quare ergo contempsisti verbum Domini, ut faceres malum in conspectu meo ? Uriam Hethæum percussisti gladio, et uxorem illius accepisti in uxorem tibi, et interfecisti eum gladio filiorum Ammon. "
        },
        {
            "chapter": 12,
            "verse": 10,
            "name": "2 Samuel 12:10",
            "text": "Quam ob rem non recedet gladius de domo tua usque in sempiternum, eo quod despexeris me, et tuleris uxorem Uriæ Hethæi ut esset uxor tua. "
        },
        {
            "chapter": 12,
            "verse": 11,
            "name": "2 Samuel 12:11",
            "text": "Itaque hæc dicit Dominus : Ecce ego suscitabo super te malum de domo tua, et tollam uxores tuas in oculis tuis, et dabo proximo tuo : et dormiet cum uxoribus tuis in oculis solis hujus. "
        },
        {
            "chapter": 12,
            "verse": 12,
            "name": "2 Samuel 12:12",
            "text": "Tu enim fecisti abscondite : ego autem faciam verbum istud in conspectu omnis Israël, et in conspectu solis.  "
        },
        {
            "chapter": 12,
            "verse": 13,
            "name": "2 Samuel 12:13",
            "text": " Et dixit David ad Nathan : Peccavi Domino. Dixitque Nathan ad David : Dominus quoque transtulit peccatum tuum : non morieris. "
        },
        {
            "chapter": 12,
            "verse": 14,
            "name": "2 Samuel 12:14",
            "text": "Verumtamen quoniam blasphemare fecisti inimicos Domini, propter verbum hoc, filius qui natus est tibi, morte morietur. "
        },
        {
            "chapter": 12,
            "verse": 15,
            "name": "2 Samuel 12:15",
            "text": "Et reversus est Nathan in domum suam. Percussit quoque Dominus parvulum quem pepererat uxor Uriæ David, et desperatus est. "
        },
        {
            "chapter": 12,
            "verse": 16,
            "name": "2 Samuel 12:16",
            "text": "Deprecatusque est David Dominum pro parvulo : et jejunavit David jejunio, et ingressus seorsum, jacuit super terram. "
        },
        {
            "chapter": 12,
            "verse": 17,
            "name": "2 Samuel 12:17",
            "text": "Venerunt autem seniores domus ejus, cogentes eum ut surgeret de terra : qui noluit, nec comedit cum eis cibum. "
        },
        {
            "chapter": 12,
            "verse": 18,
            "name": "2 Samuel 12:18",
            "text": "Accidit autem die septima ut moreretur infans : timueruntque servi David nuntiare ei quod mortuus esset parvulus : dixerunt enim : Ecce cum parvulus adhuc viveret, loquebamur ad eum, et non audiebat vocem nostram : quanto magis si dixerimus : Mortuus est puer, se affliget ? "
        },
        {
            "chapter": 12,
            "verse": 19,
            "name": "2 Samuel 12:19",
            "text": "Cum ergo David vidisset servos suos mussitantes, intellexit quod mortuus esset infantulus : dixitque ad servos suos : Num mortuus est puer ? Qui responderunt ei : Mortuus est.  "
        },
        {
            "chapter": 12,
            "verse": 20,
            "name": "2 Samuel 12:20",
            "text": " Surrexit ergo David de terra, et lotus unctusque est : cumque mutasset vestem, ingressus est domum Domini : et adoravit, et venit in domum suam, petivitque ut ponerent ei panem, et comedit. "
        },
        {
            "chapter": 12,
            "verse": 21,
            "name": "2 Samuel 12:21",
            "text": "Dixerunt autem ei servi sui : Quis est sermo quem fecisti ? propter infantem, cum adhuc viveret, jejunasti et flebas : mortuo autem puero, surrexisti, et comedisti panem. "
        },
        {
            "chapter": 12,
            "verse": 22,
            "name": "2 Samuel 12:22",
            "text": "Qui ait : Propter infantem, dum adhuc viveret, jejunavi et flevi : dicebam enim : Quis scit si forte donet eum mihi Dominus, et vivat infans ? "
        },
        {
            "chapter": 12,
            "verse": 23,
            "name": "2 Samuel 12:23",
            "text": "Nunc autem quia mortuus est, quare jejunem ? numquid potero revocare eum amplius ? ego vadam magis ad eum : ille vero non revertetur ad me. "
        },
        {
            "chapter": 12,
            "verse": 24,
            "name": "2 Samuel 12:24",
            "text": "Et consolatus est David Bethsabee uxorem suam, ingressusque ad eam dormivit cum ea : quæ genuit filium, et vocavit nomen ejus Salomon : et Dominus dilexit eum. "
        },
        {
            "chapter": 12,
            "verse": 25,
            "name": "2 Samuel 12:25",
            "text": "Misitque in manu Nathan prophetæ, et vocavit nomen ejus, Amabilis Domino, eo quod diligeret eum Dominus.  "
        },
        {
            "chapter": 12,
            "verse": 26,
            "name": "2 Samuel 12:26",
            "text": " Igitur pugnabat Joab contra Rabbath filiorum Ammon, et expugnabat urbem regiam. "
        },
        {
            "chapter": 12,
            "verse": 27,
            "name": "2 Samuel 12:27",
            "text": "Misitque Joab nuntios ad David, dicens : Dimicavi adversum Rabbath, et capienda est Urbs aquarum. "
        },
        {
            "chapter": 12,
            "verse": 28,
            "name": "2 Samuel 12:28",
            "text": "Nunc igitur congrega reliquam partem populi, et obside civitatem, et cape eam : ne cum a me vastata fuerit urbs, nomini meo ascribatur victoria. "
        },
        {
            "chapter": 12,
            "verse": 29,
            "name": "2 Samuel 12:29",
            "text": "Congregavit itaque David omnem populum, et profectus est adversum Rabbath : cumque dimicasset, cepit eam. "
        },
        {
            "chapter": 12,
            "verse": 30,
            "name": "2 Samuel 12:30",
            "text": "Et tulit diadema regis eorum de capite ejus, pondo auri talentum, habens gemmas pretiosissimas : et impositum est super caput David. Sed et prædam civitatis asportavit multam valde : "
        },
        {
            "chapter": 12,
            "verse": 31,
            "name": "2 Samuel 12:31",
            "text": "populum quoque ejus adducens serravit, et circumegit super eos ferrata carpenta : divisitque cultris, et traduxit in typo laterum : sic fecit universis civitatibus filiorum Ammon. Et reversus est David et omnis exercitus in Jerusalem.   "
        }
    ]
}