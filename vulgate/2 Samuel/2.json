{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 10,
    "book_name": "2 Samuel",
    "chapter": 2,
    "name": "2 Samuel 2",
    "verses": [
        {
            "chapter": 2,
            "verse": 1,
            "name": "2 Samuel 2:1",
            "text": "Igitur post hæc consuluit David Dominum, dicens : Num ascendam in unam de civitatibus Juda ? Et ait Dominus ad eum : Ascende. Dixitque David : Quo ascendam ? Et respondit ei : In Hebron. "
        },
        {
            "chapter": 2,
            "verse": 2,
            "name": "2 Samuel 2:2",
            "text": "Ascendit ergo David, et duæ uxores ejus, Achinoam Jezraëlites, et Abigail uxor Nabal Carmeli : "
        },
        {
            "chapter": 2,
            "verse": 3,
            "name": "2 Samuel 2:3",
            "text": "sed et viros, qui erant cum eo, duxit David singulos cum domo sua : et manserunt in oppidis Hebron. "
        },
        {
            "chapter": 2,
            "verse": 4,
            "name": "2 Samuel 2:4",
            "text": "Veneruntque viri Juda, et unxerunt ibi David ut regnaret super domum Juda. Et nuntiatum est David quod viri Jabes Galaad sepelissent Saul. "
        },
        {
            "chapter": 2,
            "verse": 5,
            "name": "2 Samuel 2:5",
            "text": "Misit ergo David nuntios ad viros Jabes Galaad, dixitque ad eos : Benedicti vos Domino, qui fecistis misericordiam hanc cum domino vestro Saul, et sepelistis eum. "
        },
        {
            "chapter": 2,
            "verse": 6,
            "name": "2 Samuel 2:6",
            "text": "Et nunc retribuet vobis quidem Dominus misericordiam et veritatem : sed et ego reddam gratiam, eo quod fecistis verbum istud. "
        },
        {
            "chapter": 2,
            "verse": 7,
            "name": "2 Samuel 2:7",
            "text": "Confortentur manus vestræ, et estote filii fortitudinis : licet enim mortuus sit dominus vester Saul, tamen me unxit domus Juda in regem sibi.  "
        },
        {
            "chapter": 2,
            "verse": 8,
            "name": "2 Samuel 2:8",
            "text": " Abner autem filius Ner, princeps exercitus Saul, tulit Isboseth filium Saul, et circumduxit eum per castra, "
        },
        {
            "chapter": 2,
            "verse": 9,
            "name": "2 Samuel 2:9",
            "text": "regemque constituit super Galaad, et super Gessuri, et super Jezraël, et super Ephraim, et super Benjamin, et super Israël universum. "
        },
        {
            "chapter": 2,
            "verse": 10,
            "name": "2 Samuel 2:10",
            "text": "Quadraginta annorum erat Isboseth filius Saul cum regnare cœpisset super Israël, et duobus annis regnavit : sola autem domus Juda sequebatur David. "
        },
        {
            "chapter": 2,
            "verse": 11,
            "name": "2 Samuel 2:11",
            "text": "Et fuit numerus dierum quos commoratus est David imperans in Hebron super domum Juda, septem annorum et sex mensium.  "
        },
        {
            "chapter": 2,
            "verse": 12,
            "name": "2 Samuel 2:12",
            "text": " Egressusque est Abner filius Ner, et pueri Isboseth filii Saul, de castris in Gabaon. "
        },
        {
            "chapter": 2,
            "verse": 13,
            "name": "2 Samuel 2:13",
            "text": "Porro Joab filius Sarviæ, et pueri David, egressi sunt, et occurrerunt eis juxta piscinam Gabaon. Et cum in unum convenissent, e regione sederunt : hi ex una parte piscinæ, et illi ex altera. "
        },
        {
            "chapter": 2,
            "verse": 14,
            "name": "2 Samuel 2:14",
            "text": "Dixitque Abner ad Joab : Surgant pueri, et ludant coram nobis. Et respondit Joab : Surgant. "
        },
        {
            "chapter": 2,
            "verse": 15,
            "name": "2 Samuel 2:15",
            "text": "Surrexerunt ergo, et transierunt numero duodecim de Benjamin, ex parte Isboseth filii Saul, et duodecim de pueris David. "
        },
        {
            "chapter": 2,
            "verse": 16,
            "name": "2 Samuel 2:16",
            "text": "Apprehensoque unusquisque capite comparis sui, defixit gladium in latus contrarii, et ceciderunt simul : vocatumque est nomen loci illius : Ager robustorum, in Gabaon. "
        },
        {
            "chapter": 2,
            "verse": 17,
            "name": "2 Samuel 2:17",
            "text": "Et ortum est bellum durum satis in die illa : fugatusque est Abner et viri Israël a pueris David.  "
        },
        {
            "chapter": 2,
            "verse": 18,
            "name": "2 Samuel 2:18",
            "text": " Erant autem ibi tres filii Sarviæ, Joab, et Abisai, et Asaël : porro Asaël cursor velocissimus fuit, quasi unus de capreis quæ morantur in silvis. "
        },
        {
            "chapter": 2,
            "verse": 19,
            "name": "2 Samuel 2:19",
            "text": "Persequebatur autem Asaël Abner, et non declinavit ad dextram neque ad sinistram omittens persequi Abner. "
        },
        {
            "chapter": 2,
            "verse": 20,
            "name": "2 Samuel 2:20",
            "text": "Respexit itaque Abner post tergum suum, et ait : Tune es Asaël ? Qui respondit : Ego sum. "
        },
        {
            "chapter": 2,
            "verse": 21,
            "name": "2 Samuel 2:21",
            "text": "Dixitque ei Abner : Vade ad dexteram, sive ad sinistram, et apprehende unum de adolescentibus, et tolle tibi spolia ejus. Noluit autem Asaël omittere quin urgeret eum. "
        },
        {
            "chapter": 2,
            "verse": 22,
            "name": "2 Samuel 2:22",
            "text": "Rursumque locutus est Abner ad Asaël : Recede, noli me sequi, ne compellar confodere te in terram, et levare non potero faciem meam ad Joab fratrem tuum. "
        },
        {
            "chapter": 2,
            "verse": 23,
            "name": "2 Samuel 2:23",
            "text": "Qui audire contempsit, et noluit declinare : percussit ergo eum Abner aversa hasta in inguine, et transfodit, et mortuus est in eodem loco : omnesque qui transibant per locum illum, in quo ceciderat Asaël et mortuus erat, subsistebant. "
        },
        {
            "chapter": 2,
            "verse": 24,
            "name": "2 Samuel 2:24",
            "text": "Persequentibus autem Joab et Abisai fugientem Abner, sol occubuit : et venerunt usque ad collem aquæductus, qui est ex adverso vallis itineris deserti in Gabaon. "
        },
        {
            "chapter": 2,
            "verse": 25,
            "name": "2 Samuel 2:25",
            "text": "Congregatique sunt filii Benjamin ad Abner : et conglobati in unum cuneum, steterunt in summitate tumuli unius. "
        },
        {
            "chapter": 2,
            "verse": 26,
            "name": "2 Samuel 2:26",
            "text": "Et exclamavit Abner ad Joab, et ait : Num usque ad internecionem tuus mucro desæviet ? an ignoras quod periculosa sit desperatio ? usquequo non dicis populo ut omittat persequi fratres suos ? "
        },
        {
            "chapter": 2,
            "verse": 27,
            "name": "2 Samuel 2:27",
            "text": "Et ait Joab : Vivit Dominus, si locutus fuisses, mane recessisset populus persequens fratrem suum. "
        },
        {
            "chapter": 2,
            "verse": 28,
            "name": "2 Samuel 2:28",
            "text": "Insonuit ergo Joab buccina, et stetit omnis exercitus, nec persecuti sunt ultra Israël, neque iniere certamen. "
        },
        {
            "chapter": 2,
            "verse": 29,
            "name": "2 Samuel 2:29",
            "text": "Abner autem et viri ejus abierunt per campestria, tota nocte illa : et transierunt Jordanem, et lustrata omni Beth-horon, venerunt ad castra. "
        },
        {
            "chapter": 2,
            "verse": 30,
            "name": "2 Samuel 2:30",
            "text": "Porro Joab reversus, omisso Abner, congregavit omnem populum : et defuerunt de pueris David decem et novem viri, excepto Asaële. "
        },
        {
            "chapter": 2,
            "verse": 31,
            "name": "2 Samuel 2:31",
            "text": "Servi autem David percusserunt de Benjamin, et de viris qui erant cum Abner, trecentos sexaginta, qui et mortui sunt. "
        },
        {
            "chapter": 2,
            "verse": 32,
            "name": "2 Samuel 2:32",
            "text": "Tuleruntque Asaël, et sepelierunt eum in sepulchro patris sui in Bethlehem : et ambulaverunt tota nocte Joab et viri qui erant cum eo, et in ipso crepusculo pervenerunt in Hebron.   "
        }
    ]
}