{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 10,
    "book_name": "2 Samuel",
    "chapter": 21,
    "name": "2 Samuel 21",
    "verses": [
        {
            "chapter": 21,
            "verse": 1,
            "name": "2 Samuel 21:1",
            "text": "Facta est quoque fames in diebus David tribus annis jugiter : et consuluit David oraculum Domini. Dixitque Dominus : Propter Saul, et domum ejus sanguinum, quia occidit Gabaonitas. "
        },
        {
            "chapter": 21,
            "verse": 2,
            "name": "2 Samuel 21:2",
            "text": "Vocatis ergo Gabaonitis rex, dixit ad eos (porro Gabaonitæ non erant de filiis Israël, sed reliquiæ Amorrhæorum : filii quippe Israël juraverant eis, et voluit Saul percutere eos zelo, quasi pro filiis Israël et Juda), "
        },
        {
            "chapter": 21,
            "verse": 3,
            "name": "2 Samuel 21:3",
            "text": "dixit ergo David ad Gabaonitas : Quid faciam vobis ? et quod erit vestri piaculum, ut benedicatis hæreditati Domini ? "
        },
        {
            "chapter": 21,
            "verse": 4,
            "name": "2 Samuel 21:4",
            "text": "Dixeruntque ei Gabaonitæ : Non est nobis super argento et auro quæstio, sed contra Saul, et contra domum ejus : neque volumus ut interficiatur homo de Israël. Ad quos rex ait : Quid ergo vultis ut faciam vobis ? "
        },
        {
            "chapter": 21,
            "verse": 5,
            "name": "2 Samuel 21:5",
            "text": "Qui dixerunt regi : Virum qui attrivit nos et oppressit inique, ita delere debemus, ut ne unus quidem residuus sit de stirpe ejus in cunctis finibus Israël. "
        },
        {
            "chapter": 21,
            "verse": 6,
            "name": "2 Samuel 21:6",
            "text": "Dentur nobis septem viri de filiis ejus, ut crucifigamus eos Domino in Gabaa Saul, quondam electi Domini. Et ait rex : Ego dabo. "
        },
        {
            "chapter": 21,
            "verse": 7,
            "name": "2 Samuel 21:7",
            "text": "Pepercitque rex Miphiboseth filio Jonathæ filii Saul, propter jusjurandum Domini quod fuerat inter David et inter Jonathan filium Saul. "
        },
        {
            "chapter": 21,
            "verse": 8,
            "name": "2 Samuel 21:8",
            "text": "Tulit itaque rex duos filios Respha filiæ Aja quos peperit Sauli, Armoni, et Miphiboseth : et quinque filios Michol filiæ Saul quos genuerat Hadrieli filio Berzellai, qui fuit de Molathi, "
        },
        {
            "chapter": 21,
            "verse": 9,
            "name": "2 Samuel 21:9",
            "text": "et dedit eos in manus Gabaonitarum : qui crucifixerunt eos in monte coram Domino : et ceciderunt hi septem simul occisi in diebus messis primis, incipiente messione hordei. "
        },
        {
            "chapter": 21,
            "verse": 10,
            "name": "2 Samuel 21:10",
            "text": "Tollens autem Respha filia Aja cilicium, substravit sibi supra petram ab initio messis, donec stillaret aqua super eos de cælo : et non dimisit aves lacerare eos per diem, neque bestias per noctem. "
        },
        {
            "chapter": 21,
            "verse": 11,
            "name": "2 Samuel 21:11",
            "text": "Et nuntiata sunt David quæ fecerat Respha filia Aja, concubina Saul. "
        },
        {
            "chapter": 21,
            "verse": 12,
            "name": "2 Samuel 21:12",
            "text": "Et abiit David, et tulit ossa Saul, et ossa Jonathæ filii ejus, a viris Jabes Galaad, qui furati fuerant ea de platea Bethsan in qua suspenderant eos Philisthiim cum interfecissent Saul in Gelboë : "
        },
        {
            "chapter": 21,
            "verse": 13,
            "name": "2 Samuel 21:13",
            "text": "et asportavit inde ossa Saul, et ossa Jonathæ filii ejus : et colligentes ossa eorum qui affixi fuerant, "
        },
        {
            "chapter": 21,
            "verse": 14,
            "name": "2 Samuel 21:14",
            "text": "sepelierunt ea cum ossibus Saul et Jonathæ filii ejus in terra Benjamin, in latere, in sepulchro Cis patris ejus : feceruntque omnia quæ præceperat rex, et repropitiatus est Deus terræ post hæc.  "
        },
        {
            "chapter": 21,
            "verse": 15,
            "name": "2 Samuel 21:15",
            "text": " Factum est autem rursum prælium Philisthinorum adversum Israël, et descendit David, et servi ejus cum eo, et pugnabant contra Philisthiim. Deficiente autem David, "
        },
        {
            "chapter": 21,
            "verse": 16,
            "name": "2 Samuel 21:16",
            "text": "Jesbibenob, qui fuit de genere Arapha, cujus ferrum hastæ trecentas uncias appendebat, et accinctus erat ense novo, nisus est percutere David. "
        },
        {
            "chapter": 21,
            "verse": 17,
            "name": "2 Samuel 21:17",
            "text": "Præsidioque ei fuit Abisai filius Sarviæ, et percussum Philisthæum interfecit. Tunc juraverunt viri David, dicentes : Jam non egredieris nobiscum in bellum, ne extinguas lucernam Israël. "
        },
        {
            "chapter": 21,
            "verse": 18,
            "name": "2 Samuel 21:18",
            "text": "Secundum quoque bellum fuit in Gob contra Philisthæos : tunc percussit Sobochai de Husati, Saph de stirpe Arapha de genere gigantum. "
        },
        {
            "chapter": 21,
            "verse": 19,
            "name": "2 Samuel 21:19",
            "text": "Tertium quoque fuit bellum in Gob contra Philisthæos, in quo percussit Adeodatus filius Saltus polymitarius Bethlehemites Goliath Gethæum, cujus hastile hastæ erat quasi liciatorium texentium. "
        },
        {
            "chapter": 21,
            "verse": 20,
            "name": "2 Samuel 21:20",
            "text": "Quartum bellum fuit in Geth : in quo vir fuit excelsus, qui senos in manibus pedibusque habebat digitos, id est, viginti quatuor : et erat de origine Arapha. "
        },
        {
            "chapter": 21,
            "verse": 21,
            "name": "2 Samuel 21:21",
            "text": "Et blasphemavit Israël : percussit autem eum Jonathan filius Samaa fratris David. "
        },
        {
            "chapter": 21,
            "verse": 22,
            "name": "2 Samuel 21:22",
            "text": "Hi quatuor nati sunt de Arapha in Geth, et ceciderunt in manu David et servorum ejus.   "
        }
    ]
}