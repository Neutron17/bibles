{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 33,
    "book_name": "Micah",
    "chapter": 1,
    "name": "Micah 1",
    "verses": [
        {
            "chapter": 1,
            "verse": 1,
            "name": "Micah 1:1",
            "text": "Verbum Domini, quod factum est ad Michæam Morasthiten, in diebus Joathan, Achaz, et Ezechiæ, regum Juda, quod vidit super Samariam et Jerusalem.  "
        },
        {
            "chapter": 1,
            "verse": 2,
            "name": "Micah 1:2",
            "text": "  Audite, populi omnes,  et attendat terra, et plenitudo ejus :  et sit Dominus Deus vobis in testem,  Dominus de templo sancto suo. "
        },
        {
            "chapter": 1,
            "verse": 3,
            "name": "Micah 1:3",
            "text": " Quia ecce Dominus egredietur de loco suo,  et descendet, et calcabit super excelsa terræ. "
        },
        {
            "chapter": 1,
            "verse": 4,
            "name": "Micah 1:4",
            "text": " Et consumentur montes subtus eum,  et valles scindentur sicut cera a facie ignis,  et sicut aquæ quæ decurrunt in præceps. "
        },
        {
            "chapter": 1,
            "verse": 5,
            "name": "Micah 1:5",
            "text": " In scelere Jacob omne istud,  et in peccatis domus Israël.  Quod scelus Jacob ? nonne Samaria ?  et quæ excelsa Judæ ? nonne Jerusalem ? "
        },
        {
            "chapter": 1,
            "verse": 6,
            "name": "Micah 1:6",
            "text": " Et ponam Samariam quasi acervum lapidum in agro,  cum plantatur vinea ;  et detraham in vallem lapides ejus,  et fundamenta ejus revelabo. "
        },
        {
            "chapter": 1,
            "verse": 7,
            "name": "Micah 1:7",
            "text": " Et omnia sculptilia ejus concidentur,  et omnes mercedes ejus comburentur igne,  et omnia idola ejus ponam in perditionem,  quia de mercedibus meretricis congregata sunt,  et usque ad mercedem meretricis revertentur. "
        },
        {
            "chapter": 1,
            "verse": 8,
            "name": "Micah 1:8",
            "text": " Super hoc plangam, et ululabo ;  vadam spoliatus, et nudus ;  faciam planctum velut draconum,  et luctum quasi struthionum : "
        },
        {
            "chapter": 1,
            "verse": 9,
            "name": "Micah 1:9",
            "text": " quia desperata est plaga ejus,  quia venit usque ad Judam ;  tetigit portam populi mei usque ad Jerusalem. "
        },
        {
            "chapter": 1,
            "verse": 10,
            "name": "Micah 1:10",
            "text": " In Geth nolite annuntiare ;  lacrimis ne ploretis ;  in domo pulveris pulvere vos conspergite. "
        },
        {
            "chapter": 1,
            "verse": 11,
            "name": "Micah 1:11",
            "text": " Et transite vobis, habitatio pulchra, confusa ignominia :  non est egressa quæ habitat in exitu :  planctum domus vicina accipiet ex vobis, quæ stetit sibimet. "
        },
        {
            "chapter": 1,
            "verse": 12,
            "name": "Micah 1:12",
            "text": " Quia infirmata est in bonum,  quæ habitat in amaritudinibus ;  quia descendit malum a Domino in portam Jerusalem. "
        },
        {
            "chapter": 1,
            "verse": 13,
            "name": "Micah 1:13",
            "text": " Tumultus quadrigæ stuporis habitanti Lachis :  principium peccati est filiæ Sion,  quia in te inventa sunt scelera Israël. "
        },
        {
            "chapter": 1,
            "verse": 14,
            "name": "Micah 1:14",
            "text": " Propterea dabit emissarios super hæreditatem Geth,  domus mendacii in deceptionem regibus Israël. "
        },
        {
            "chapter": 1,
            "verse": 15,
            "name": "Micah 1:15",
            "text": " Adhuc hæredem adducam tibi quæ habitas in Maresa ;  usque ad Odollam veniet gloria Israël. "
        },
        {
            "chapter": 1,
            "verse": 16,
            "name": "Micah 1:16",
            "text": " Decalvare, et tondere super filios deliciarum tuarum ;  dilata calvitium tuum sicut aquila,  quoniam captivi ducti sunt ex te.  "
        }
    ]
}