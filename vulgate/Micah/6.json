{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 33,
    "book_name": "Micah",
    "chapter": 6,
    "name": "Micah 6",
    "verses": [
        {
            "chapter": 6,
            "verse": 1,
            "name": "Micah 6:1",
            "text": "Audite quæ Dominus loquitur :  Surge, contende judicio adversum montes,  et audiant colles vocem tuam. "
        },
        {
            "chapter": 6,
            "verse": 2,
            "name": "Micah 6:2",
            "text": " Audiant montes judicium Domini,  et fortia fundamenta terræ ;  quia judicium Domini cum populo suo,  et cum Israël dijudicabitur. "
        },
        {
            "chapter": 6,
            "verse": 3,
            "name": "Micah 6:3",
            "text": " Popule meus, quid feci tibi ?  aut quid molestus fui tibi ? Responde mihi. "
        },
        {
            "chapter": 6,
            "verse": 4,
            "name": "Micah 6:4",
            "text": " Quia eduxi te de terra Ægypti,  et de domo servientium liberavi te,  et misi ante faciem tuam Moysen, et Aaron, et Mariam. "
        },
        {
            "chapter": 6,
            "verse": 5,
            "name": "Micah 6:5",
            "text": " Popule meus, memento, quæso,  quid cogitaverit Balach, rex Moab,  et quid responderit ei Balaam, filius Beor,  de Setim usque ad Galgalam,  ut cognosceres justitias Domini. "
        },
        {
            "chapter": 6,
            "verse": 6,
            "name": "Micah 6:6",
            "text": " Quid dignum offeram Domino ?  curvabo genu Deo excelso ?  Numquid offeram ei holocautomata et vitulos anniculos ? "
        },
        {
            "chapter": 6,
            "verse": 7,
            "name": "Micah 6:7",
            "text": " numquid placari potest Dominus in millibus arietum,  aut in multis millibus hircorum pinguium ?  numquid dabo primogenitum meum pro scelere meo,  fructum ventris mei pro peccato animæ meæ ? "
        },
        {
            "chapter": 6,
            "verse": 8,
            "name": "Micah 6:8",
            "text": " Indicabo tibi, o homo, quid sit bonum,  et quid Dominus requirat a te :  utique facere judicium,  et diligere misericordiam,  et sollicitum ambulare cum Deo tuo. "
        },
        {
            "chapter": 6,
            "verse": 9,
            "name": "Micah 6:9",
            "text": " Vox Domini ad civitatem clamat,  et salus erit timentibus nomen tuum :  audite, tribus, et quis approbabit illud ? "
        },
        {
            "chapter": 6,
            "verse": 10,
            "name": "Micah 6:10",
            "text": " Adhuc ignis in domo impii thesauri iniquitatis,  et mensura minor iræ plena. "
        },
        {
            "chapter": 6,
            "verse": 11,
            "name": "Micah 6:11",
            "text": " Numquid justificabo stateram impiam,  et saccelli pondera dolosa ? "
        },
        {
            "chapter": 6,
            "verse": 12,
            "name": "Micah 6:12",
            "text": " In quibus divites ejus repleti sunt iniquitate,  et habitantes in ea loquebantur mendacium,  et lingua eorum fraudulenta in ore eorum. "
        },
        {
            "chapter": 6,
            "verse": 13,
            "name": "Micah 6:13",
            "text": " Et ego ergo cœpi percutere te perditione super peccatis tuis. "
        },
        {
            "chapter": 6,
            "verse": 14,
            "name": "Micah 6:14",
            "text": " Tu comedes, et non saturaberis,  et humiliatio tua in medio tui :  et apprehendes, et non salvabis,  et quos salvaveris, in gladium dabo. "
        },
        {
            "chapter": 6,
            "verse": 15,
            "name": "Micah 6:15",
            "text": " Tu seminabis, et non metes :  tu calcabis olivam, et non ungeris oleo ;  et mustum, et non bibes vinum. "
        },
        {
            "chapter": 6,
            "verse": 16,
            "name": "Micah 6:16",
            "text": " Et custodisti præcepta Amri,  et omne opus domus Achab,  et ambulasti in voluntatibus eorum :  ut darem te in perditionem,  et habitantes in ea in sibilum,  et opprobrium populi mei portabitis.  "
        }
    ]
}