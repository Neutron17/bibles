{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 33,
    "book_name": "Micah",
    "chapter": 7,
    "name": "Micah 7",
    "verses": [
        {
            "chapter": 7,
            "verse": 1,
            "name": "Micah 7:1",
            "text": "Væ mihi, quia factus sum sicut qui colligit in autumno racemos vindemiæ !  non est botrus ad comedendum,  præcoquas ficus desideravit anima mea. "
        },
        {
            "chapter": 7,
            "verse": 2,
            "name": "Micah 7:2",
            "text": " Periit sanctus de terra,  et rectus in hominibus non est :  omnes in sanguine insidiantur ;  vir fratrem suum ad mortem venatur. "
        },
        {
            "chapter": 7,
            "verse": 3,
            "name": "Micah 7:3",
            "text": " Malum manuum suarum dicunt bonum :  princeps postulat, et judex in reddendo est ;  et magnus locutus est desiderium animæ suæ,  et conturbaverunt eam. "
        },
        {
            "chapter": 7,
            "verse": 4,
            "name": "Micah 7:4",
            "text": " Qui optimus in eis est, quasi paliurus,  et qui rectus, quasi spina de sepe.  Dies speculationis tuæ, visitatio tua venit :  nunc erit vastitas eorum. "
        },
        {
            "chapter": 7,
            "verse": 5,
            "name": "Micah 7:5",
            "text": " Nolite credere amico,  et nolite confidere in duce :  ab ea quæ dormit in sinu tuo custodi claustra oris tui. "
        },
        {
            "chapter": 7,
            "verse": 6,
            "name": "Micah 7:6",
            "text": " Quia filius contumeliam facit patri,  et filia consurgit adversus matrem suam :  nurus adversus socrum suam,  et inimici hominis domestici ejus. "
        },
        {
            "chapter": 7,
            "verse": 7,
            "name": "Micah 7:7",
            "text": " Ego autem ad Dominum aspiciam ;  exspectabo Deum, salvatorem meum :  audiet me Deus meus. "
        },
        {
            "chapter": 7,
            "verse": 8,
            "name": "Micah 7:8",
            "text": " Ne læteris, inimica mea, super me, quia cecidi :  consurgam cum sedero in tenebris :  Dominus lux mea est. "
        },
        {
            "chapter": 7,
            "verse": 9,
            "name": "Micah 7:9",
            "text": " Iram Domini portabo,  quoniam peccavi ei,  donec causam meam judicet,  et faciat judicium meum.  Educet me in lucem :  videbo justitiam ejus. "
        },
        {
            "chapter": 7,
            "verse": 10,
            "name": "Micah 7:10",
            "text": " Et aspiciet inimica mea,  et operietur confusione,  quæ dicit ad me : Ubi est Dominus Deus tuus ?  Oculi mei videbunt in eam :  nunc erit in conculcationem ut lutum platearum. "
        },
        {
            "chapter": 7,
            "verse": 11,
            "name": "Micah 7:11",
            "text": " Dies, ut ædificentur maceriæ tuæ ;  in die illa longe fiet lex. "
        },
        {
            "chapter": 7,
            "verse": 12,
            "name": "Micah 7:12",
            "text": " In die illa et usque ad te veniet de Assur,  et usque ad civitates munitas,  et a civitatibus munitis usque ad flumen,  et ad mare de mari,  et ad montem de monte. "
        },
        {
            "chapter": 7,
            "verse": 13,
            "name": "Micah 7:13",
            "text": " Et terra erit in desolationem propter habitatores suos,  et propter fructum cogitationum eorum. "
        },
        {
            "chapter": 7,
            "verse": 14,
            "name": "Micah 7:14",
            "text": " Pasce populum tuum in virga tua,  gregem hæreditatis tuæ, habitantes solos, in saltu, in medio Carmeli.  Pascentur Basan et Galaad juxta dies antiquos. "
        },
        {
            "chapter": 7,
            "verse": 15,
            "name": "Micah 7:15",
            "text": " Secundum dies egressionis tuæ de terra Ægypti,  ostendam ei mirabilia. "
        },
        {
            "chapter": 7,
            "verse": 16,
            "name": "Micah 7:16",
            "text": " Videbunt gentes,  et confundentur super omni fortitudine sua.  Ponent manum super os,  aures eorum surdæ erunt. "
        },
        {
            "chapter": 7,
            "verse": 17,
            "name": "Micah 7:17",
            "text": " Lingent pulverem sicut serpentes ;  velut reptilia terræ perturbabuntur in ædibus suis.  Dominum Deum nostrum formidabunt,  et timebunt te. "
        },
        {
            "chapter": 7,
            "verse": 18,
            "name": "Micah 7:18",
            "text": " Quis, Deus, similis tui,  qui aufers iniquitatem,  et transis peccatum reliquiarum hæreditatis tuæ ?  Non immittet ultra furorem suum,  quoniam volens misericordiam est. "
        },
        {
            "chapter": 7,
            "verse": 19,
            "name": "Micah 7:19",
            "text": " Revertetur, et miserebitur nostri ;  deponet iniquitates nostras,  et projiciet in profundum maris omnia peccata nostra. "
        },
        {
            "chapter": 7,
            "verse": 20,
            "name": "Micah 7:20",
            "text": " Dabis veritatem Jacob,  misericordiam Abraham,  quæ jurasti patribus nostris a diebus antiquis.    "
        }
    ]
}