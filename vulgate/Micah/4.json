{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 33,
    "book_name": "Micah",
    "chapter": 4,
    "name": "Micah 4",
    "verses": [
        {
            "chapter": 4,
            "verse": 1,
            "name": "Micah 4:1",
            "text": "Et erit : in novissimo dierum  erit mons domus Domini præparatus in vertice montium,  et sublimis super colles :  et fluent ad eum populi, "
        },
        {
            "chapter": 4,
            "verse": 2,
            "name": "Micah 4:2",
            "text": " et properabunt gentes multæ, et dicent :  Venite, ascendamus ad montem Domini,  et ad domum Dei Jacob :  et docebit nos de viis suis,  et ibimus in semitis ejus,  quia de Sion egredietur lex,  et verbum Domini de Jerusalem. "
        },
        {
            "chapter": 4,
            "verse": 3,
            "name": "Micah 4:3",
            "text": " Et judicabit inter populos multos,  et corripiet gentes fortes usque in longinquum :  et concident gladios suos in vomeres,  et hastas suas in ligones :  non sumet gens adversus gentem gladium,  et non discent ultra belligerare. "
        },
        {
            "chapter": 4,
            "verse": 4,
            "name": "Micah 4:4",
            "text": " Et sedebit vir subtus vitem suam et subtus ficum suam,  et non erit qui deterreat,  quia os Domini exercituum locutum est. "
        },
        {
            "chapter": 4,
            "verse": 5,
            "name": "Micah 4:5",
            "text": " Quia omnes populi ambulabunt  unusquisque in nomine dei sui ;  nos autem ambulabimus  in nomine Domini Dei nostri,  in æternum et ultra. "
        },
        {
            "chapter": 4,
            "verse": 6,
            "name": "Micah 4:6",
            "text": " In die illa, dicit Dominus,  congregabo claudicantem,  et eam quam ejeceram colligam,  et quam afflixeram : "
        },
        {
            "chapter": 4,
            "verse": 7,
            "name": "Micah 4:7",
            "text": " et ponam claudicantem in reliquias,  et eam quæ laboraverat, in gentem robustam :  et regnabit Dominus super eos in monte Sion,  ex hoc nunc et usque in æternum. "
        },
        {
            "chapter": 4,
            "verse": 8,
            "name": "Micah 4:8",
            "text": " Et tu, turris gregis nebulosa filiæ Sion,  usque ad te veniet,  et veniet potestas prima,  regnum filiæ Jerusalem. "
        },
        {
            "chapter": 4,
            "verse": 9,
            "name": "Micah 4:9",
            "text": " Nunc quare mœrore contraheris ?  numquid rex non est tibi,  aut consiliarius tuus periit,  quia comprehendit te dolor sicut parturientem ? "
        },
        {
            "chapter": 4,
            "verse": 10,
            "name": "Micah 4:10",
            "text": " Dole et satage, filia Sion, quasi parturiens,  quia nunc egredieris de civitate,  et habitabis in regione,  et venies usque ad Babylonem :  ibi liberaberis,  ibi redimet te Dominus de manu inimicorum tuorum. "
        },
        {
            "chapter": 4,
            "verse": 11,
            "name": "Micah 4:11",
            "text": " Et nunc congregatæ sunt super te gentes multæ, quæ dicunt :  Lapidetur, et aspiciat in Sion oculus noster. "
        },
        {
            "chapter": 4,
            "verse": 12,
            "name": "Micah 4:12",
            "text": " Ipsi autem non cognoverunt cogitationes Domini,  et non intellexerunt consilium ejus,  quia congregavit eos quasi fœnum areæ. "
        },
        {
            "chapter": 4,
            "verse": 13,
            "name": "Micah 4:13",
            "text": " Surge, et tritura, filia Sion,  quia cornu tuum ponam ferreum,  et ungulas tuas ponam æreas ;  et comminues populos multos,  et interficies Domino rapinas eorum,  et fortitudinem eorum Domino universæ terræ.  "
        }
    ]
}