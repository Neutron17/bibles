{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 33,
    "book_name": "Micah",
    "chapter": 3,
    "name": "Micah 3",
    "verses": [
        {
            "chapter": 3,
            "verse": 1,
            "name": "Micah 3:1",
            "text": "Et dixi : Audite, princeps Jacob,  et duces domus Israël :  numquid non vestrum est scire judicium, "
        },
        {
            "chapter": 3,
            "verse": 2,
            "name": "Micah 3:2",
            "text": " qui odio habetis bonum, et diligitis malum ;  qui violenter tollitis pelles eorum desuper eis,  et carnem eorum desuper ossibus eorum ; "
        },
        {
            "chapter": 3,
            "verse": 3,
            "name": "Micah 3:3",
            "text": " qui comederunt carnem populi mei,  et pellem eorum desuper excoriaverunt,  et ossa eorum confregerunt,  et conciderunt sicut in lebete,  et quasi carnem in medio ollæ ? "
        },
        {
            "chapter": 3,
            "verse": 4,
            "name": "Micah 3:4",
            "text": " Tunc clamabunt ad Dominum, et non exaudiet eos,  et abscondet faciem suam ab eis in tempore illo,  sicut nequiter egerunt in adinventionibus suis. "
        },
        {
            "chapter": 3,
            "verse": 5,
            "name": "Micah 3:5",
            "text": " Hæc dicit Dominus super prophetas,  qui seducunt populum meum :  qui mordent dentibus suis,  et prædicant pacem ;  et si quis non dederit in ore eorum quippiam,  sanctificant super eum prælium. "
        },
        {
            "chapter": 3,
            "verse": 6,
            "name": "Micah 3:6",
            "text": " Propterea nox vobis pro visione erit,  et tenebræ vobis pro divinatione ;  et occumbet sol super prophetas,  et obtenebrabitur super eos dies. "
        },
        {
            "chapter": 3,
            "verse": 7,
            "name": "Micah 3:7",
            "text": " Et confundentur qui vident visiones,  et confundentur divini ;  et operient omnes vultos suos,  quia non est responsum Dei. "
        },
        {
            "chapter": 3,
            "verse": 8,
            "name": "Micah 3:8",
            "text": " Verumtamen ego repletus sum fortitudine spiritus Domini,  judicio, et virtute,  ut annuntiem Jacob scelus suum,  et Israël peccatum suum. "
        },
        {
            "chapter": 3,
            "verse": 9,
            "name": "Micah 3:9",
            "text": " Audite hoc, principes domus Jacob,  et judices domus Israël,  qui abominamini judicium,  et omnia recta pervertitis : "
        },
        {
            "chapter": 3,
            "verse": 10,
            "name": "Micah 3:10",
            "text": " qui ædificatis Sion in sanguinibus,  et Jerusalem in iniquitate. "
        },
        {
            "chapter": 3,
            "verse": 11,
            "name": "Micah 3:11",
            "text": " Principes ejus in muneribus judicabant,  et sacerdotes ejus in mercede docebant,  et prophetæ ejus in pecunia divinabant :  et super Dominum requiescebant, dicentes :  Numquid non Dominus in medio nostrum ?  non venient super nos mala. "
        },
        {
            "chapter": 3,
            "verse": 12,
            "name": "Micah 3:12",
            "text": " Propter hoc, causa vestri, Sion quasi ager arabitur,  et Jerusalem quasi acervus lapidum erit,  et mons templi in excelsa silvarum.  "
        }
    ]
}