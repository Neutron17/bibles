{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 33,
    "book_name": "Micah",
    "chapter": 2,
    "name": "Micah 2",
    "verses": [
        {
            "chapter": 2,
            "verse": 1,
            "name": "Micah 2:1",
            "text": "Væ qui cogitatis inutile,  et operamini malum in cubilibus vestris !  In luce matutina faciunt illud,  quoniam contra Deum est manus eorum. "
        },
        {
            "chapter": 2,
            "verse": 2,
            "name": "Micah 2:2",
            "text": " Et concupierunt agros, et violenter tulerunt :  et rapuerunt domos,  et calumniabantur virum, et domum ejus :  virum, et hæreditatem ejus. "
        },
        {
            "chapter": 2,
            "verse": 3,
            "name": "Micah 2:3",
            "text": " Idcirco hæc dicit Dominus :  Ecce ego cogito super familiam istam malum,  unde non auferetis colla vestra,  et non ambulabitis superbi :  quoniam tempus pessimum est. "
        },
        {
            "chapter": 2,
            "verse": 4,
            "name": "Micah 2:4",
            "text": " In die illa sumetur super vos parabola,  et cantabitur canticum cum suavitate, dicentium :  Depopulatione vastati sumus ;  pars populi mei commutata est :  quomodo recedet a me, cum revertatur,  qui regiones nostras dividat ? "
        },
        {
            "chapter": 2,
            "verse": 5,
            "name": "Micah 2:5",
            "text": " Propter hoc non erit tibi mittens funiculum sortis in cœtu Domini. "
        },
        {
            "chapter": 2,
            "verse": 6,
            "name": "Micah 2:6",
            "text": " Ne loquamini loquentes ;  non stillabit super istos, non comprehendet confusio. "
        },
        {
            "chapter": 2,
            "verse": 7,
            "name": "Micah 2:7",
            "text": " Dicit domus Jacob :  Numquid abbreviatus est spiritus Domini,  aut tales sunt cogitationes ejus ?  nonne verba mea bona sunt cum eo qui recte graditur ? "
        },
        {
            "chapter": 2,
            "verse": 8,
            "name": "Micah 2:8",
            "text": " et e contrario populus meus in adversarium consurrexit.  Desuper tunica pallium sustulistis :  et eos qui transibant simpliciter convertistis in bellum. "
        },
        {
            "chapter": 2,
            "verse": 9,
            "name": "Micah 2:9",
            "text": " Mulieres populi mei ejecistis de domo deliciarum suarum ;  a parvulis earum tulistis laudem meam in perpetuum. "
        },
        {
            "chapter": 2,
            "verse": 10,
            "name": "Micah 2:10",
            "text": " Surgite, et ite, quia non habetis hic requiem :  propter immunditiam ejus corrumpetur putredine pessima. "
        },
        {
            "chapter": 2,
            "verse": 11,
            "name": "Micah 2:11",
            "text": " Utinam non essem vir habens spiritum,  et mendacium potius loquerer !  Stillabo tibi in vinum et in ebrietatem ;  et erit super quem stillatur populus iste. "
        },
        {
            "chapter": 2,
            "verse": 12,
            "name": "Micah 2:12",
            "text": " Congregatione congregabo, Jacob, totum te ;  in unum conducam reliquias Israël :  pariter ponam illum quasi gregem in ovili,  quasi pecus in medio caularum :  tumultuabuntur a multitudine hominum. "
        },
        {
            "chapter": 2,
            "verse": 13,
            "name": "Micah 2:13",
            "text": " Ascendet enim pandens iter ante eos :  divident, et transibunt portam,  et ingredientur per eam :  et transibit rex eorum coram eis,  et Dominus in capite eorum.  "
        }
    ]
}