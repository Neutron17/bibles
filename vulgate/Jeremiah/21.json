{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 21,
    "name": "Jeremiah 21",
    "verses": [
        {
            "chapter": 21,
            "verse": 1,
            "name": "Jeremiah 21:1",
            "text": "Verbum quod factum est ad Jeremiam a Domino, quando misit ad eum rex Sedecias Phassur filium Melchiæ, et Sophoniam filium Maasiæ sacerdotem, dicens : "
        },
        {
            "chapter": 21,
            "verse": 2,
            "name": "Jeremiah 21:2",
            "text": "Interroga pro nobis Dominum, quia Nabuchodonosor, rex Babylonis, præliatur adversum nos : si forte faciat Dominus nobiscum secundum omnia mirabilia sua, et recedat a nobis. "
        },
        {
            "chapter": 21,
            "verse": 3,
            "name": "Jeremiah 21:3",
            "text": "Et dixit Jeremias ad eos : Sic dicetis Sedeciæ : "
        },
        {
            "chapter": 21,
            "verse": 4,
            "name": "Jeremiah 21:4",
            "text": "Hæc dicit Dominus Deus Israël : Ecce ego convertam vasa belli quæ in manibus vestris sunt, et quibus vos pugnatis adversum regem Babylonis et Chaldæos qui obsident vos in circuitu murorum : et congregabo ea in medio civitatis hujus. "
        },
        {
            "chapter": 21,
            "verse": 5,
            "name": "Jeremiah 21:5",
            "text": "Et debellabo ego vos in manu extenta, et in brachio forti, et in furore, et in indignatione, et in ira grandi. "
        },
        {
            "chapter": 21,
            "verse": 6,
            "name": "Jeremiah 21:6",
            "text": "Et percutiam habitatores civitatis hujus : homines et bestiæ pestilentia magna morientur. "
        },
        {
            "chapter": 21,
            "verse": 7,
            "name": "Jeremiah 21:7",
            "text": "Et post hæc, ait Dominus, dabo Sedeciam regem Juda, et servos ejus, et populum ejus, et qui derelicti sunt in civitate hac a peste, et gladio, et fame, in manu Nabuchodonosor regis Babylonis, et in manu inimicorum eorum, et in manu quærentium animam eorum : et percutiet eos in ore gladii, et non flectetur, neque parcet, nec miserebitur. "
        },
        {
            "chapter": 21,
            "verse": 8,
            "name": "Jeremiah 21:8",
            "text": "Et ad populum hunc dices : Hæc dicit Dominus : Ecce ego do coram vobis viam vitæ, et viam mortis. "
        },
        {
            "chapter": 21,
            "verse": 9,
            "name": "Jeremiah 21:9",
            "text": "Qui habitaverit in urbe hac morietur gladio, et fame, et peste : qui autem egressus fuerit, et transfugerit ad Chaldæos qui obsident vos, vivet, et erit ei anima sua quasi spolium. "
        },
        {
            "chapter": 21,
            "verse": 10,
            "name": "Jeremiah 21:10",
            "text": "Posui enim faciem meam super civitatem hanc in malum, et non in bonum, ait Dominus : in manu regis Babylonis dabitur, et exuret eam igni. "
        },
        {
            "chapter": 21,
            "verse": 11,
            "name": "Jeremiah 21:11",
            "text": "Et domui regis Juda :   Audite verba Domini, "
        },
        {
            "chapter": 21,
            "verse": 12,
            "name": "Jeremiah 21:12",
            "text": " domus David.  Hæc dicit Dominus :  Judicate mane judicium,  et eruite vi oppressum de manu calumniantis,  ne forte egrediatur ut ignis indignatio mea,  et succendatur, et non sit qui extinguat,  propter malitiam studiorum vestrorum. "
        },
        {
            "chapter": 21,
            "verse": 13,
            "name": "Jeremiah 21:13",
            "text": " Ecce ego ad te, habitatricem vallis solidæ atque campestris,  ait Dominus :  qui dicitis : Quis percutiet nos ?  et quis ingredietur domos nostras ? "
        },
        {
            "chapter": 21,
            "verse": 14,
            "name": "Jeremiah 21:14",
            "text": " Et visitabo super vos juxta fructum studiorum vestrorum,  dicit Dominus :  et succendam ignem in saltu ejus,  et devorabit omnia in circuitu ejus.  "
        }
    ]
}