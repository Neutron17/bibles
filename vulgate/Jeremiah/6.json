{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 6,
    "name": "Jeremiah 6",
    "verses": [
        {
            "chapter": 6,
            "verse": 1,
            "name": "Jeremiah 6:1",
            "text": "Confortamini, filii Benjamin, in medio Jerusalem :  et in Thecua clangite buccina,  et super Bethacarem levate vexillum,  quia malum visum est ab aquilone,  et contritio magna. "
        },
        {
            "chapter": 6,
            "verse": 2,
            "name": "Jeremiah 6:2",
            "text": " Speciosæ et delicatæ assimilavi filiam Sion. "
        },
        {
            "chapter": 6,
            "verse": 3,
            "name": "Jeremiah 6:3",
            "text": " Ad eam venient pastores et greges eorum ;  fixerunt in ea tentoria in circuitu :  pascet unusquisque eos qui sub manu sua sunt. "
        },
        {
            "chapter": 6,
            "verse": 4,
            "name": "Jeremiah 6:4",
            "text": " Sanctificate super eam bellum :  consurgite, et ascendamus in meridie :  væ nobis, quia declinavit dies ;  quia longiores factæ sunt umbræ vesperi ! "
        },
        {
            "chapter": 6,
            "verse": 5,
            "name": "Jeremiah 6:5",
            "text": " Surgite, et ascendamus in nocte,  et dissipemus domus ejus. "
        },
        {
            "chapter": 6,
            "verse": 6,
            "name": "Jeremiah 6:6",
            "text": " Quia hæc dicit Dominus exercituum :  Cædite lignum ejus,  et fundite circa Jerusalem aggerem.  Hæc est civitas visitationis :  omnis calumnia in medio ejus. "
        },
        {
            "chapter": 6,
            "verse": 7,
            "name": "Jeremiah 6:7",
            "text": " Sicut frigidam fecit cisterna aquam suam,  sic frigidam fecit malitiam suam.  Iniquitas et vastitas audietur in ea,  coram me semper infirmitas et plaga. "
        },
        {
            "chapter": 6,
            "verse": 8,
            "name": "Jeremiah 6:8",
            "text": " Erudire, Jerusalem,  ne forte recedat anima mea a te ;  ne forte ponam te desertam,  terram inhabitabilem. "
        },
        {
            "chapter": 6,
            "verse": 9,
            "name": "Jeremiah 6:9",
            "text": " Hæc dicit Dominus exercituum :  Usque ad racemum colligent quasi in vinea reliquias Israël.  Converte manum tuam quasi vindemiator ad cartallum. "
        },
        {
            "chapter": 6,
            "verse": 10,
            "name": "Jeremiah 6:10",
            "text": " Cui loquar, et quem contestabor ut audiat ?  ecce incircumcisæ aures eorum,  et audire non possunt :  ecce verbum Domini factum est eis in opprobrium,  et non suscipient illud. "
        },
        {
            "chapter": 6,
            "verse": 11,
            "name": "Jeremiah 6:11",
            "text": " Idcirco furore Domini plenus sum ;  laboravi sustinens.  Effunde super parvulum foris,  et super consilium juvenum simul :  vir enim cum muliere capietur ;  senex cum pleno dierum. "
        },
        {
            "chapter": 6,
            "verse": 12,
            "name": "Jeremiah 6:12",
            "text": " Et transibunt domus eorum ad alteros,  agri et uxores pariter,  quia extendam manum meam super habitantes terram, dicit Dominus : "
        },
        {
            "chapter": 6,
            "verse": 13,
            "name": "Jeremiah 6:13",
            "text": " a minore quippe usque ad majorem  omnes avaritiæ student,  et a propheta usque ad sacerdotem  cuncti faciunt dolum. "
        },
        {
            "chapter": 6,
            "verse": 14,
            "name": "Jeremiah 6:14",
            "text": " Et curabant contritionem filiæ populi mei cum ignominia,  dicentes : Pax, pax !  et non erat pax. "
        },
        {
            "chapter": 6,
            "verse": 15,
            "name": "Jeremiah 6:15",
            "text": " Confusi sunt, quia abominationem fecerunt :  quin potius confusione non sunt confusi,  et erubescere nescierunt.  Quam ob rem cadent inter ruentes :  in tempore visitationis suæ corruent, dicit Dominus. "
        },
        {
            "chapter": 6,
            "verse": 16,
            "name": "Jeremiah 6:16",
            "text": " Hæc dicit Dominus :  State super vias, et videte,  et interrogate de semitis antiquis quæ sit via bona,  et ambulate in ea :  et invenietis refrigerium animabus vestris.  Et dixerunt : Non ambulabimus. "
        },
        {
            "chapter": 6,
            "verse": 17,
            "name": "Jeremiah 6:17",
            "text": " Et constitui super vos speculatores :  Audite vocem tubæ.  Et dixerunt : Non audiemus. "
        },
        {
            "chapter": 6,
            "verse": 18,
            "name": "Jeremiah 6:18",
            "text": " Ideo audite, gentes,  et cognosce, congregatio,  quanta ego faciam eis. "
        },
        {
            "chapter": 6,
            "verse": 19,
            "name": "Jeremiah 6:19",
            "text": " Audi, terra :  ecce ego adducam mala super populum istum,  fructum cogitationum ejus :  quia verba mea non audierunt,  et legem meam projecerunt. "
        },
        {
            "chapter": 6,
            "verse": 20,
            "name": "Jeremiah 6:20",
            "text": " Ut quid mihi thus de Saba affertis,  et calamum suave olentem de terra longinqua ?  Holocautomata vestra non sunt accepta,  et victimæ vestræ non placuerunt mihi. "
        },
        {
            "chapter": 6,
            "verse": 21,
            "name": "Jeremiah 6:21",
            "text": " Propterea hæc dicit Dominus :  Ecce ego dabo in populum istum ruinas :  et ruent in eis patres et filii simul ;  vicinus et proximus peribunt. "
        },
        {
            "chapter": 6,
            "verse": 22,
            "name": "Jeremiah 6:22",
            "text": " Hæc dicit Dominus :  Ecce populus venit de terra aquilonis,  et gens magna consurget a finibus terræ. "
        },
        {
            "chapter": 6,
            "verse": 23,
            "name": "Jeremiah 6:23",
            "text": " Sagittam et scutum arripiet :  crudelis est et non miserebitur.  Vox ejus quasi mare sonabit :  et super equos ascendent,  præparati quasi vir ad prælium  adversum te, filia Sion. "
        },
        {
            "chapter": 6,
            "verse": 24,
            "name": "Jeremiah 6:24",
            "text": " Audivimus famam ejus ;  dissolutæ sunt manus nostræ :  tribulatio apprehendit nos,  dolores ut parturientem. "
        },
        {
            "chapter": 6,
            "verse": 25,
            "name": "Jeremiah 6:25",
            "text": " Nolite exire ad agros,  et in via ne ambuletis,  quoniam gladius inimici,  pavor in circuitu. "
        },
        {
            "chapter": 6,
            "verse": 26,
            "name": "Jeremiah 6:26",
            "text": " Filia populi mei, accingere cilicio,  et conspergere cinere :  luctum unigeniti fac tibi,  planctum amarum,  quia repente veniet vastator super nos. "
        },
        {
            "chapter": 6,
            "verse": 27,
            "name": "Jeremiah 6:27",
            "text": " Probatorem dedi te in populo meo robustum :  et scies, et probabis viam eorum. "
        },
        {
            "chapter": 6,
            "verse": 28,
            "name": "Jeremiah 6:28",
            "text": " Omnes isti principes declinantes,  ambulantes fraudulenter,  æs et ferrum :  universi corrupti sunt. "
        },
        {
            "chapter": 6,
            "verse": 29,
            "name": "Jeremiah 6:29",
            "text": " Defecit sufflatorium ;  in igne consumptum est plumbum :  frustra conflavit conflator,  malitiæ enim eorum non sunt consumptæ. "
        },
        {
            "chapter": 6,
            "verse": 30,
            "name": "Jeremiah 6:30",
            "text": " Argentum reprobum vocate eos,  quia Dominus projecit illos.  "
        }
    ]
}