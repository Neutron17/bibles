{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 8,
    "name": "Jeremiah 8",
    "verses": [
        {
            "chapter": 8,
            "verse": 1,
            "name": "Jeremiah 8:1",
            "text": "In illo tempore, ait Dominus,  ejicient ossa regum Juda, et ossa principum ejus,  et ossa sacerdotum, et ossa prophetarum,  et ossa eorum qui habitaverunt Jerusalem,  de sepulchris suis : "
        },
        {
            "chapter": 8,
            "verse": 2,
            "name": "Jeremiah 8:2",
            "text": " et expandent ea ad solem, et lunam,  et omnem militiam cæli,  quæ dilexerunt, et quibus servierunt,  et post quæ ambulaverunt,  et quæ quæsierunt, et adoraverunt.  Non colligentur, et non sepelientur :  in sterquilinium super faciem terræ erunt. "
        },
        {
            "chapter": 8,
            "verse": 3,
            "name": "Jeremiah 8:3",
            "text": " Et eligent magis mortem quam vitam,  omnes qui residui fuerint de cognatione hac pessima,  in universis locis quæ derelicta sunt,  ad quæ ejeci eos, dicit Dominus exercituum.  "
        },
        {
            "chapter": 8,
            "verse": 4,
            "name": "Jeremiah 8:4",
            "text": " Et dices ad eos :   Hæc dicit Dominus :  Numquid qui cadit non resurget ?  et qui aversus est non revertetur ? "
        },
        {
            "chapter": 8,
            "verse": 5,
            "name": "Jeremiah 8:5",
            "text": " Quare ergo aversus est populus iste in Jerusalem  aversione contentiosa ?  Apprehenderunt mendacium,  et noluerunt reverti. "
        },
        {
            "chapter": 8,
            "verse": 6,
            "name": "Jeremiah 8:6",
            "text": " Attendi, et auscultavi :  nemo quod bonum est loquitur ;  nullus est qui agat pœnitentiam super peccato suo,  dicens : Quid feci ?  Omnes conversi sunt ad cursum suum,  quasi equus impetu vadens ad prælium. "
        },
        {
            "chapter": 8,
            "verse": 7,
            "name": "Jeremiah 8:7",
            "text": " Milvus in cælo cognovit tempus suum :  turtur, et hirundo, et ciconia custodierunt tempus adventus sui :  populus autem meus non cognovit judicium Domini. "
        },
        {
            "chapter": 8,
            "verse": 8,
            "name": "Jeremiah 8:8",
            "text": " Quomodo dicitis : Sapientes nos sumus,  et lex Domini nobiscum est ?  vere mendacium operatus est stylus mendax scribarum ! "
        },
        {
            "chapter": 8,
            "verse": 9,
            "name": "Jeremiah 8:9",
            "text": " Confusi sunt sapientes ;  perterriti et capti sunt :  verbum enim Domini projecerunt,  et sapientia nulla est in eis. "
        },
        {
            "chapter": 8,
            "verse": 10,
            "name": "Jeremiah 8:10",
            "text": " Propterea dabo mulieres eorum exteris,  agros eorum hæredibus,  quia a minimo usque ad maximum  omnes avaritiam sequuntur :  a propheta usque ad sacerdotem  cuncti faciunt mendacium. "
        },
        {
            "chapter": 8,
            "verse": 11,
            "name": "Jeremiah 8:11",
            "text": " Et sanabant contritionem filiæ populi mei ad ignominiam,  dicentes : Pax, pax !  cum non esset pax. "
        },
        {
            "chapter": 8,
            "verse": 12,
            "name": "Jeremiah 8:12",
            "text": " Confusi sunt, quia abominationem fecerunt :  quinimmo confusione non sunt confusi,  et erubescere nescierunt.  Idcirco cadent inter corruentes :  in tempore visitationis suæ corruent, dicit Dominus. "
        },
        {
            "chapter": 8,
            "verse": 13,
            "name": "Jeremiah 8:13",
            "text": " Congregans congregabo eos, ait Dominus.  Non est uva in vitibus, et non sunt ficus in ficulnea :  folium defluxit,  et dedi eis quæ prætergressa sunt. "
        },
        {
            "chapter": 8,
            "verse": 14,
            "name": "Jeremiah 8:14",
            "text": " Quare sedemus ?  convenite, et ingrediamur civitatem munitam,  et sileamus ibi :  quia Dominus Deus noster silere nos fecit,  et potum dedit nobis aquam fellis :  peccavimus enim Domino. "
        },
        {
            "chapter": 8,
            "verse": 15,
            "name": "Jeremiah 8:15",
            "text": " Exspectavimus pacem, et non erat bonum :  tempus medelæ, et ecce formido. "
        },
        {
            "chapter": 8,
            "verse": 16,
            "name": "Jeremiah 8:16",
            "text": " A Dan auditus est fremitus equorum ejus ;  a voce hinnituum pugnatorum ejus commota est omnis terra :  et venerunt, et devoraverunt terram et plenitudinem ejus ;  urbem et habitatores ejus. "
        },
        {
            "chapter": 8,
            "verse": 17,
            "name": "Jeremiah 8:17",
            "text": " Quia ecce ego mittam vobis serpentes regulos,  quibus non est incantatio :  et mordebunt vos, ait Dominus. "
        },
        {
            "chapter": 8,
            "verse": 18,
            "name": "Jeremiah 8:18",
            "text": " Dolor meus super dolorem,  in me cor meum mœrens. "
        },
        {
            "chapter": 8,
            "verse": 19,
            "name": "Jeremiah 8:19",
            "text": " Ecce vox clamoris filiæ populi mei de terra longinqua :  Numquid Dominus non est in Sion ?  aut rex ejus non est in ea ?  Quare ergo me ad iracundiam concitaverunt in sculptilibus suis,  et in vanitatibus alienis ? "
        },
        {
            "chapter": 8,
            "verse": 20,
            "name": "Jeremiah 8:20",
            "text": " Transiit messis, finita est æstas,  et nos salvati non sumus. "
        },
        {
            "chapter": 8,
            "verse": 21,
            "name": "Jeremiah 8:21",
            "text": " Super contritione filiæ populi mei contritus sum, et contristatus :  stupor obtinuit me. "
        },
        {
            "chapter": 8,
            "verse": 22,
            "name": "Jeremiah 8:22",
            "text": " Numquid resina non est in Galaad ?  aut medicus non est ibi ?  quare igitur non est obducta cicatrix filiæ populi mei ?  "
        }
    ]
}