{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 39,
    "name": "Jeremiah 39",
    "verses": [
        {
            "chapter": 39,
            "verse": 1,
            "name": "Jeremiah 39:1",
            "text": "Anno nono Sedeciæ regis Juda, mense decimo, venit Nabuchodonosor rex Babylonis, et omnis exercitus ejus, ad Jerusalem, et obsidebant eam. "
        },
        {
            "chapter": 39,
            "verse": 2,
            "name": "Jeremiah 39:2",
            "text": "Undecimo autem anno Sedeciæ, mense quarto, quinta mensis, aperta est civitas : "
        },
        {
            "chapter": 39,
            "verse": 3,
            "name": "Jeremiah 39:3",
            "text": "et ingressi sunt omnes principes regis Babylonis, et sederunt in porta media : Neregel, Sereser, Semegarnabu, Sarsachim, Rabsares, Neregel, Sereser, Rebmag, et omnes reliqui principes regis Babylonis. "
        },
        {
            "chapter": 39,
            "verse": 4,
            "name": "Jeremiah 39:4",
            "text": "Cumque vidisset eos Sedecias rex Juda, et omnes viri bellatores, fugerunt : et egressi sunt nocte de civitate per viam horti regis, et per portam quæ erat inter duos muros, et egressi sunt ad viam deserti. "
        },
        {
            "chapter": 39,
            "verse": 5,
            "name": "Jeremiah 39:5",
            "text": "Persecutus est autem eos exercitus Chaldæorum, et comprehenderunt Sedeciam in campo solitudinis Jerichontinæ, et captum adduxerunt ad Nabuchodonosor regem Babylonis, in Reblatha, quæ est in terra Emath : et locutus est ad eum judicia. "
        },
        {
            "chapter": 39,
            "verse": 6,
            "name": "Jeremiah 39:6",
            "text": "Et occidit rex Babylonis filios Sedeciæ in Reblatha, in oculis ejus : et omnes nobiles Juda occidit rex Babylonis. "
        },
        {
            "chapter": 39,
            "verse": 7,
            "name": "Jeremiah 39:7",
            "text": "Oculos quoque Sedeciæ eruit, et vinxit eum compedibus ut duceretur in Babylonem. "
        },
        {
            "chapter": 39,
            "verse": 8,
            "name": "Jeremiah 39:8",
            "text": "Domum quoque regis et domum vulgi succenderunt Chaldæi igni, et murum Jerusalem subverterunt. "
        },
        {
            "chapter": 39,
            "verse": 9,
            "name": "Jeremiah 39:9",
            "text": "Et reliquias populi qui remanserant in civitate, et perfugas qui transfugerant ad eum, et superfluos vulgi qui remanserant, transtulit Nabuzardan, magister militum, in Babylonem. "
        },
        {
            "chapter": 39,
            "verse": 10,
            "name": "Jeremiah 39:10",
            "text": "Et de plebe pauperum, qui nihil penitus habebant, dimisit Nabuzardan magister militum in terra Juda, et dedit eis vineas et cisternas in die illa. "
        },
        {
            "chapter": 39,
            "verse": 11,
            "name": "Jeremiah 39:11",
            "text": "Præceperat autem Nabuchodonosor rex Babylonis de Jeremia Nabuzardan magistro militum, dicens : "
        },
        {
            "chapter": 39,
            "verse": 12,
            "name": "Jeremiah 39:12",
            "text": "Tolle illum, et pone super eum oculos tuos, nihilque ei mali facias : sed ut voluerit, sic facias ei. "
        },
        {
            "chapter": 39,
            "verse": 13,
            "name": "Jeremiah 39:13",
            "text": "Misit ergo Nabuzardan princeps militiæ, et Nabusezban, et Rabsares, et Neregel, et Sereser, et Rebmag, et omnes optimates regis Babylonis, "
        },
        {
            "chapter": 39,
            "verse": 14,
            "name": "Jeremiah 39:14",
            "text": "miserunt, et tulerunt Jeremiam de vestibulo carceris, et tradiderunt eum Godoliæ filio Ahicam filii Saphan, ut intraret in domum, et habitaret in populo. "
        },
        {
            "chapter": 39,
            "verse": 15,
            "name": "Jeremiah 39:15",
            "text": "Ad Jeremiam autem factus fuerat sermo Domini, cum clausus esset in vestibulo carceris, dicens : "
        },
        {
            "chapter": 39,
            "verse": 16,
            "name": "Jeremiah 39:16",
            "text": "Vade, et dic Abdemelech Æthiopi, dicens : Hæc dicit Dominus exercituum, Deus Israël : Ecce ego inducam sermones meos super civitatem hanc in malum, et non in bonum, et erunt in conspectu tuo in die illa. "
        },
        {
            "chapter": 39,
            "verse": 17,
            "name": "Jeremiah 39:17",
            "text": "Et liberabo te in die illa, ait Dominus, et non traderis in manus virorum quos tu formidas : "
        },
        {
            "chapter": 39,
            "verse": 18,
            "name": "Jeremiah 39:18",
            "text": "sed eruens liberabo te, et gladio non cades, sed erit tibi anima tua in salutem, quia in me habuisti fiduciam, ait Dominus.   "
        }
    ]
}