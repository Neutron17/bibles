{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 14,
    "name": "Jeremiah 14",
    "verses": [
        {
            "chapter": 14,
            "verse": 1,
            "name": "Jeremiah 14:1",
            "text": "Quod factum est verbum Domini ad Jeremiam, de sermonibus siccitatis.  "
        },
        {
            "chapter": 14,
            "verse": 2,
            "name": "Jeremiah 14:2",
            "text": "  Luxit Judæa, et portæ ejus corruerunt,  et obscuratæ sunt in terra,  et clamor Jerusalem ascendit. "
        },
        {
            "chapter": 14,
            "verse": 3,
            "name": "Jeremiah 14:3",
            "text": " Majores miserunt minores suos ad aquam :  venerunt ad hauriendum.  Non invenerunt aquam :  reportaverunt vasa sua vacua.  Confusi sunt, et afflicti,  et operuerunt capita sua. "
        },
        {
            "chapter": 14,
            "verse": 4,
            "name": "Jeremiah 14:4",
            "text": " Propter terræ vastitatem,  quia non venit pluvia in terram,  confusi sunt agricolæ :  operuerunt capita sua. "
        },
        {
            "chapter": 14,
            "verse": 5,
            "name": "Jeremiah 14:5",
            "text": " Nam et cerva in agro peperit, et reliquit,  quia non erat herba. "
        },
        {
            "chapter": 14,
            "verse": 6,
            "name": "Jeremiah 14:6",
            "text": " Et onagri steterunt in rupibus ;  traxerunt ventum quasi dracones :  defecerunt oculi eorum,  quia non erat herba. "
        },
        {
            "chapter": 14,
            "verse": 7,
            "name": "Jeremiah 14:7",
            "text": " Si iniquitates nostræ responderint nobis, Domine,  fac propter nomen tuum :  quoniam multæ sunt aversiones nostræ :  tibi peccavimus. "
        },
        {
            "chapter": 14,
            "verse": 8,
            "name": "Jeremiah 14:8",
            "text": " Exspectatio Israël,  salvator ejus in tempore tribulationis,  quare quasi colonus futurus es in terra,  et quasi viator declinans ad manendum ? "
        },
        {
            "chapter": 14,
            "verse": 9,
            "name": "Jeremiah 14:9",
            "text": " quare futurus es velut vir vagus,  ut fortis qui non potest salvare ?  Tu autem in nobis es, Domine,  et nomen tuum invocatum est super nos :  ne derelinquas nos. "
        },
        {
            "chapter": 14,
            "verse": 10,
            "name": "Jeremiah 14:10",
            "text": " Hæc dicit Dominus populo huic,  qui dilexit movere pedes suos,  et non quievit,  et Domino non placuit :  Nunc recordabitur iniquitatum eorum,  et visitabit peccata eorum. "
        },
        {
            "chapter": 14,
            "verse": 11,
            "name": "Jeremiah 14:11",
            "text": " Et dixit Dominus ad me :  Noli orare pro populo isto in bonum. "
        },
        {
            "chapter": 14,
            "verse": 12,
            "name": "Jeremiah 14:12",
            "text": " Cum jejunaverint,  non exaudiam preces eorum,  et si obtulerint holocautomata et victimas,  non suscipiam ea :  quoniam gladio, et fame, et peste consumam eos. "
        },
        {
            "chapter": 14,
            "verse": 13,
            "name": "Jeremiah 14:13",
            "text": "Et dixi :  A, a, a, Domine Deus :  prophetæ dicunt eis :  Non videbitis gladium,  et fames non erit in vobis :  sed pacem veram dabit vobis in loco isto. "
        },
        {
            "chapter": 14,
            "verse": 14,
            "name": "Jeremiah 14:14",
            "text": "Et dicit Dominus ad me :  Falso prophetæ vaticinantur in nomine meo :  non misi eos, et non præcepi eis,  neque locutus sum ad eos.  Visionem mendacem, et divinationem,  et fraudulentiam, et seductionem cordis sui,  prophetant vobis. "
        },
        {
            "chapter": 14,
            "verse": 15,
            "name": "Jeremiah 14:15",
            "text": " Idcirco hæc dicit Dominus  de prophetis qui prophetant in nomine meo,  quos ego non misi, dicentes :  Gladius et fames non erit in terra hac :  In gladio et fame consumentur prophetæ illi. "
        },
        {
            "chapter": 14,
            "verse": 16,
            "name": "Jeremiah 14:16",
            "text": " Et populi quibus prophetant  erunt projecti in viis Jerusalem  præ fame et gladio,  et non erit qui sepeliat eos :  ipsi et uxores eorum,  filii et filiæ eorum :  et effundam super eos malum suum. "
        },
        {
            "chapter": 14,
            "verse": 17,
            "name": "Jeremiah 14:17",
            "text": " Et dices ad eos verbum istud :  Deducant oculi mei lacrimam per noctem et diem,  et non taceant,  quoniam contritione magna  contrita est virgo filia populi mei,  plaga pessima vehementer. "
        },
        {
            "chapter": 14,
            "verse": 18,
            "name": "Jeremiah 14:18",
            "text": " Si egressus fuero ad agros,  ecce occisi gladio :  et si introiero in civitatem,  ecce attenuati fame.  Propheta quoque et sacerdos abierunt in terram quam ignorabant. "
        },
        {
            "chapter": 14,
            "verse": 19,
            "name": "Jeremiah 14:19",
            "text": " Numquid projiciens abjecisti Judam ?  aut Sion abominata est anima tua ?  quare ergo percussisti nos ita ut nulla sit sanitas ?  Exspectavimus pacem,  et non est bonum :  et tempus curationis,  et ecce turbatio. "
        },
        {
            "chapter": 14,
            "verse": 20,
            "name": "Jeremiah 14:20",
            "text": " Cognovimus, Domine, impietates nostras,  iniquitates patrum nostrorum,  quia peccavimus tibi. "
        },
        {
            "chapter": 14,
            "verse": 21,
            "name": "Jeremiah 14:21",
            "text": " Ne des nos in opprobrium, propter nomen tuum,  neque facias nobis contumeliam solii gloriæ tuæ :  recordare, ne irritum facias fœdus tuum nobiscum. "
        },
        {
            "chapter": 14,
            "verse": 22,
            "name": "Jeremiah 14:22",
            "text": " Numquid sunt in sculptilibus gentium qui pluant ?  aut cæli possunt dare imbres ?  nonne tu es Dominus Deus noster, quem exspectavimus ?  tu enim fecisti omnia hæc.  "
        }
    ]
}