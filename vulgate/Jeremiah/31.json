{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 31,
    "name": "Jeremiah 31",
    "verses": [
        {
            "chapter": 31,
            "verse": 1,
            "name": "Jeremiah 31:1",
            "text": "In tempore illo, dicit Dominus,  ero Deus universis cognationibus Israël,  et ipsi erunt mihi in populum. "
        },
        {
            "chapter": 31,
            "verse": 2,
            "name": "Jeremiah 31:2",
            "text": " Hæc dicit Dominus :  Invenit gratiam in deserto populus qui remanserat a gladio :  vadet ad requiem suam Israël. "
        },
        {
            "chapter": 31,
            "verse": 3,
            "name": "Jeremiah 31:3",
            "text": " Longe Dominus apparuit mihi.  Et in caritate perpetua dilexi te :  ideo attraxi te, miserans. "
        },
        {
            "chapter": 31,
            "verse": 4,
            "name": "Jeremiah 31:4",
            "text": " Rursumque ædificabo te, et ædificaberis, virgo Israël :  adhuc ornaberis tympanis tuis,  et egredieris in choro ludentium. "
        },
        {
            "chapter": 31,
            "verse": 5,
            "name": "Jeremiah 31:5",
            "text": " Adhuc plantabis vineas in montibus Samariæ :  plantabunt plantantes,  et donec tempus veniat, non vindemiabunt. "
        },
        {
            "chapter": 31,
            "verse": 6,
            "name": "Jeremiah 31:6",
            "text": " Quia erit dies in qua clamabunt custodes in monte Ephraim :  Surgite, et ascendamus in Sion ad Dominum Deum nostrum. "
        },
        {
            "chapter": 31,
            "verse": 7,
            "name": "Jeremiah 31:7",
            "text": " Quia hæc dicit Dominus :  Exsultate in lætitia, Jacob,  et hinnite contra caput gentium :  personate, et canite, et dicite :  Salva, Domine, populum tuum, reliquias Israël. "
        },
        {
            "chapter": 31,
            "verse": 8,
            "name": "Jeremiah 31:8",
            "text": " Ecce ego adducam eos de terra aquilonis,  et congregabo eos ab extremis terræ :  inter quos erunt cæcus et claudus,  prægnans et pariens simul,  cœtus magnus revertentium huc. "
        },
        {
            "chapter": 31,
            "verse": 9,
            "name": "Jeremiah 31:9",
            "text": " In fletu venient,  et in misericordia reducam eos :  et adducam eos per torrentes aquarum in via recta,  et non impingent in ea,  quia factus sum Israëli pater,  et Ephraim primogenitus meus est. "
        },
        {
            "chapter": 31,
            "verse": 10,
            "name": "Jeremiah 31:10",
            "text": " Audite verbum Domini, gentes,  et annuntiate in insulis quæ procul sunt,  et dicite : Qui dispersit Israël congregabit eum,  et custodiet eum sicut pastor gregem suum. "
        },
        {
            "chapter": 31,
            "verse": 11,
            "name": "Jeremiah 31:11",
            "text": " Redemit enim Dominus Jacob,  et liberavit eum de manu potentioris. "
        },
        {
            "chapter": 31,
            "verse": 12,
            "name": "Jeremiah 31:12",
            "text": " Et venient, et laudabunt in monte Sion :  et confluent ad bona Domini,  super frumento, et vino, et oleo,  et fœtu pecorum et armentorum :  eritque anima eorum quasi hortus irriguus,  et ultra non esurient. "
        },
        {
            "chapter": 31,
            "verse": 13,
            "name": "Jeremiah 31:13",
            "text": " Tunc lætabitur virgo in choro,  juvenes et senes simul :  et convertam luctum eorum in gaudium,  et consolabor eos, et lætificabo a dolore suo. "
        },
        {
            "chapter": 31,
            "verse": 14,
            "name": "Jeremiah 31:14",
            "text": " Et inebriabo animam sacerdotum pinguedine,  et populus meus bonis meis adimplebitur, ait Dominus. "
        },
        {
            "chapter": 31,
            "verse": 15,
            "name": "Jeremiah 31:15",
            "text": " Hæc dicit Dominus :  Vox in excelso audita est lamentationis :  luctus, et fletus Rachel plorantis filios suos,  et nolentis consolari super eis,  quia non sunt. "
        },
        {
            "chapter": 31,
            "verse": 16,
            "name": "Jeremiah 31:16",
            "text": " Hæc dicit Dominus :  Quiescat vox tua a ploratu,  et oculi tui a lacrimis,  quia est merces operi tuo, ait Dominus,  et revertentur de terra inimici : "
        },
        {
            "chapter": 31,
            "verse": 17,
            "name": "Jeremiah 31:17",
            "text": " et est spes novissimis tuis, ait Dominus,  et revertentur filii ad terminos suos. "
        },
        {
            "chapter": 31,
            "verse": 18,
            "name": "Jeremiah 31:18",
            "text": " Audiens audivi Ephraim transmigrantem :  Castigasti me, et eruditus sum,  quasi juvenculus indomitus :  converte me, et convertar,  quia tu Dominus Deus meus. "
        },
        {
            "chapter": 31,
            "verse": 19,
            "name": "Jeremiah 31:19",
            "text": " Postquam enim convertisti me, egi pœnitentiam :  et postquam ostendisti mihi, percussi femur meum.  Confusus sum, et erubui,  quoniam sustinui opprobrium adolescentiæ meæ. "
        },
        {
            "chapter": 31,
            "verse": 20,
            "name": "Jeremiah 31:20",
            "text": " Si filius honorabilis mihi Ephraim,  si puer delicatus !  quia ex quo locutus sum de eo,  adhuc recordabor ejus.  Idcirco conturbata sunt viscera mea super eum :  miserans miserebor ejus, ait Dominus. "
        },
        {
            "chapter": 31,
            "verse": 21,
            "name": "Jeremiah 31:21",
            "text": " Statue tibi speculam ;  pone tibi amaritudines ;  dirige cor tuum in viam rectam in qua ambulasti :  revertere, virgo Israël,  revertere ad civitates tuas istas. "
        },
        {
            "chapter": 31,
            "verse": 22,
            "name": "Jeremiah 31:22",
            "text": " Usquequo deliciis dissolveris, filia vaga ?  quia creavit Dominus novum super terram :  femina circumdabit virum. "
        },
        {
            "chapter": 31,
            "verse": 23,
            "name": "Jeremiah 31:23",
            "text": " Hæc dicit Dominus exercituum, Deus Israël :  Adhuc dicent verbum istud  in terra Juda et in urbibus ejus,  cum convertero captivitatem eorum :  Benedicat tibi Dominus, pulchritudo justitiæ, mons sanctus : "
        },
        {
            "chapter": 31,
            "verse": 24,
            "name": "Jeremiah 31:24",
            "text": " et habitabunt in eo Judas et omnes civitates ejus simul,  agricolæ et minantes greges. "
        },
        {
            "chapter": 31,
            "verse": 25,
            "name": "Jeremiah 31:25",
            "text": " Quia inebriavi animam lassam,  et omnem animam esurientem saturavi. "
        },
        {
            "chapter": 31,
            "verse": 26,
            "name": "Jeremiah 31:26",
            "text": " Ideo quasi de somno suscitatus sum :  et vidi, et somnus meus dulcis mihi. "
        },
        {
            "chapter": 31,
            "verse": 27,
            "name": "Jeremiah 31:27",
            "text": " Ecce dies veniunt, dicit Dominus,  et seminabo domum Israël et domum Juda  semine hominum et semine jumentorum. "
        },
        {
            "chapter": 31,
            "verse": 28,
            "name": "Jeremiah 31:28",
            "text": " Et sicut vigilavi super eos  ut evellerem, et demolirer, et dissiparem,  et disperderem, et affligerem,  sic vigilabo super eos  ut ædificem et plantem, ait Dominus. "
        },
        {
            "chapter": 31,
            "verse": 29,
            "name": "Jeremiah 31:29",
            "text": " In diebus illis non dicent ultra :  Patres comederunt uvam acerbam,  et dentes filiorum obstupuerunt. "
        },
        {
            "chapter": 31,
            "verse": 30,
            "name": "Jeremiah 31:30",
            "text": " Sed unusquisque in iniquitate sua morietur :  omnis homo qui comederit uvam acerbam,  obstupescent dentes ejus. "
        },
        {
            "chapter": 31,
            "verse": 31,
            "name": "Jeremiah 31:31",
            "text": " Ecce dies venient, dicit Dominus,  et feriam domui Israël et domui Juda fœdus novum, "
        },
        {
            "chapter": 31,
            "verse": 32,
            "name": "Jeremiah 31:32",
            "text": " non secundum pactum quod pepigi cum patribus eorum  in die qua apprehendi manum eorum  ut educerem eos de terra Ægypti,  pactum quod irritum fecerunt :  et ego dominatus sum eorum, dicit Dominus. "
        },
        {
            "chapter": 31,
            "verse": 33,
            "name": "Jeremiah 31:33",
            "text": " Sed hoc erit pactum quod feriam cum domo Israël  post dies illos, dicit Dominus :  dabo legem meam in visceribus eorum,  et in corde eorum scribam eam,  et ero eis in Deum,  et ipsi erunt mihi in populum : "
        },
        {
            "chapter": 31,
            "verse": 34,
            "name": "Jeremiah 31:34",
            "text": " et non docebit ultra vir proximum suum  et vir fratrem suum,  dicens : Cognosce Dominum :  omnes enim cognoscent me,  a minimo eorum usque ad maximum, ait Dominus :  quia propitiabor iniquitati eorum,  et peccati eorum non memorabor amplius. "
        },
        {
            "chapter": 31,
            "verse": 35,
            "name": "Jeremiah 31:35",
            "text": " Hæc dicit Dominus qui dat solem in lumine diei,  ordinem lunæ et stellarum in lumine noctis :  qui turbat mare, et sonant fluctus ejus :  Dominus exercituum nomen illi : "
        },
        {
            "chapter": 31,
            "verse": 36,
            "name": "Jeremiah 31:36",
            "text": " Si defecerint leges istæ coram me, dicit Dominus,  tunc et semen Israël deficiet,  ut non sit gens coram me cunctis diebus. "
        },
        {
            "chapter": 31,
            "verse": 37,
            "name": "Jeremiah 31:37",
            "text": " Hæc dicit Dominus :  Si mensurari potuerint cæli sursum,  et investigari fundamenta terræ deorsum,  et ego abjiciam universum semen Israël,  propter omnia quæ fecerunt, dicit Dominus. "
        },
        {
            "chapter": 31,
            "verse": 38,
            "name": "Jeremiah 31:38",
            "text": " Ecce dies veniunt, dicit Dominus,  et ædificabitur civitas Domino,  a turre Hananeel usque ad portam anguli. "
        },
        {
            "chapter": 31,
            "verse": 39,
            "name": "Jeremiah 31:39",
            "text": " Et exibit ultra norma mensuræ  in conspectu ejus super collem Gareb,  et circuibit Goatha, "
        },
        {
            "chapter": 31,
            "verse": 40,
            "name": "Jeremiah 31:40",
            "text": " et omnem vallem cadaverum, et cineris,  et universam regionem mortis  usque ad torrentem Cedron,  et usque ad angulum portæ equorum orientalis,  Sanctum Domini :  non evelletur, et non destruetur ultra in perpetuum.  "
        }
    ]
}