{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 41,
    "name": "Jeremiah 41",
    "verses": [
        {
            "chapter": 41,
            "verse": 1,
            "name": "Jeremiah 41:1",
            "text": "Et factum est in mense septimo, venit Ismahel filius Nathaniæ filii Elisama, de semine regali, et optimates regis, et decem viri cum eo, ad Godoliam filium Ahicam, in Masphath, et comederunt ibi panes simul in Masphath. "
        },
        {
            "chapter": 41,
            "verse": 2,
            "name": "Jeremiah 41:2",
            "text": "Surrexit autem Ismahel filius Nathaniæ, et decem viri qui cum eo erant, et percusserunt Godoliam filium Ahicam filii Saphan gladio, et interfecerunt eum quem præfecerat rex Babylonis terræ. "
        },
        {
            "chapter": 41,
            "verse": 3,
            "name": "Jeremiah 41:3",
            "text": "Omnes quoque Judæos qui erant cum Godolia in Masphath, et Chaldæos qui reperti sunt ibi, et viros bellatores, percussit Ismahel. "
        },
        {
            "chapter": 41,
            "verse": 4,
            "name": "Jeremiah 41:4",
            "text": "Secundo autem die postquam occiderat Godoliam, nullo adhuc sciente, "
        },
        {
            "chapter": 41,
            "verse": 5,
            "name": "Jeremiah 41:5",
            "text": "venerunt viri de Sichem, et de Silo, et de Samaria, octoginta viri, rasi barba, et scissis vestibus, et squallentes : et munera et thus habebant in manu, ut offerrent in domo Domini. "
        },
        {
            "chapter": 41,
            "verse": 6,
            "name": "Jeremiah 41:6",
            "text": "Egressus ergo Ismahel filius Nathaniæ in occursum eorum de Masphath, incedens et plorans ibat : cum autem occurrisset eis, dixit ad eos : Venite ad Godoliam filium Ahicam. "
        },
        {
            "chapter": 41,
            "verse": 7,
            "name": "Jeremiah 41:7",
            "text": "Qui cum venissent ad medium civitatis, interfecit eos Ismahel filius Nathaniæ circa medium laci, ipse et viri qui erant cum eo. "
        },
        {
            "chapter": 41,
            "verse": 8,
            "name": "Jeremiah 41:8",
            "text": "Decem autem viri reperti sunt inter eos, qui dixerunt ad Ismahel : Noli occidere nos, quia habemus thesauros in agro, frumenti, et hordei, et olei, et mellis : et cessavit, et non interfecit eos cum fratribus suis. "
        },
        {
            "chapter": 41,
            "verse": 9,
            "name": "Jeremiah 41:9",
            "text": "Lacus autem in quem projecerat Ismahel omnia cadavera virorum quos percussit propter Godoliam, ipse est quem fecit rex Asa propter Baasa regem Israël : ipsum replevit Ismahel filius Nathaniæ occisis. "
        },
        {
            "chapter": 41,
            "verse": 10,
            "name": "Jeremiah 41:10",
            "text": "Et captivas duxit Ismahel omnes reliquias populi qui erant in Masphath, filias regis, et universum populum qui remanserat in Masphath, quos commendaverat Nabuzardan princeps militiæ, Godoliæ filio Ahicam : et cepit eos Ismahel filius Nathaniæ, et abiit ut transiret ad filios Ammon.  "
        },
        {
            "chapter": 41,
            "verse": 11,
            "name": "Jeremiah 41:11",
            "text": " Audivit autem Johanan filius Caree, et omnes principes bellatorum qui erant cum eo, omne malum quod fecerat Ismahel filius Nathaniæ, "
        },
        {
            "chapter": 41,
            "verse": 12,
            "name": "Jeremiah 41:12",
            "text": "et assumptis universis viris, profecti sunt ut bellarent adversum Ismahel filium Nathaniæ : et invenerunt eum ad aquas multas quæ sunt in Gabaon. "
        },
        {
            "chapter": 41,
            "verse": 13,
            "name": "Jeremiah 41:13",
            "text": "Cumque vidisset omnis populus qui erat cum Ismahel Johanan filium Caree, et universos principes bellatorum qui erant cum eo, lætati sunt : "
        },
        {
            "chapter": 41,
            "verse": 14,
            "name": "Jeremiah 41:14",
            "text": "et reversus est omnis populus quem ceperat Ismahel, in Masphath, reversusque abiit ad Johanan filium Caree. "
        },
        {
            "chapter": 41,
            "verse": 15,
            "name": "Jeremiah 41:15",
            "text": "Ismahel autem filius Nathaniæ fugit cum octo viris a facie Johanan, et abiit ad filios Ammon. "
        },
        {
            "chapter": 41,
            "verse": 16,
            "name": "Jeremiah 41:16",
            "text": "Tulit ergo Johanan filius Caree, et omnes principes bellatorum qui erant cum eo, universas reliquias vulgi quas reduxerat ab Ismahel filio Nathaniæ de Masphath, postquam percussit Godoliam filium Ahicam : fortes viros ad prælium, et mulieres, et pueros, et eunuchos, quos reduxerat de Gabaon. "
        },
        {
            "chapter": 41,
            "verse": 17,
            "name": "Jeremiah 41:17",
            "text": "Et abierunt, et sederunt peregrinantes in Chamaam, quæ est juxta Bethlehem, ut pergerent, et introirent Ægyptum, "
        },
        {
            "chapter": 41,
            "verse": 18,
            "name": "Jeremiah 41:18",
            "text": "a facie Chaldæorum : timebant enim eos, quia percusserat Ismahel filius Nathaniæ Godoliam filium Ahicam, quem præposuerat rex Babylonis in terra Juda.   "
        }
    ]
}