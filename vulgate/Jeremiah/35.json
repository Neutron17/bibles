{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 35,
    "name": "Jeremiah 35",
    "verses": [
        {
            "chapter": 35,
            "verse": 1,
            "name": "Jeremiah 35:1",
            "text": "Verbum quod factum est ad Jeremiam a Domino in diebus Joakim filii Josiæ regis Juda, dicens : "
        },
        {
            "chapter": 35,
            "verse": 2,
            "name": "Jeremiah 35:2",
            "text": "Vade ad domum Rechabitarum, et loquere eis, et introduces eos in domum Domini, in unam exedram thesaurorum, et dabis eis bibere vinum. "
        },
        {
            "chapter": 35,
            "verse": 3,
            "name": "Jeremiah 35:3",
            "text": "Et assumpsi Jezoniam filium Jeremiæ filii Habsaniæ, et fratres ejus, et omnes filios ejus, et universam domum Rechabitarum, "
        },
        {
            "chapter": 35,
            "verse": 4,
            "name": "Jeremiah 35:4",
            "text": "et introduxi eos in domum Domini, ad gazophylacium filiorum Hanan filii Jegedeliæ hominis Dei, quod erat juxta gazophylacium principum, super thesaurum Maasiæ filii Sellum, qui erat custos vestibuli : "
        },
        {
            "chapter": 35,
            "verse": 5,
            "name": "Jeremiah 35:5",
            "text": "et posui coram filiis domus Rechabitarum scyphos plenos vino, et calices, et dixi ad eos : Bibite vinum. "
        },
        {
            "chapter": 35,
            "verse": 6,
            "name": "Jeremiah 35:6",
            "text": "Qui responderunt Non bibemus vinum, quia Jonadab filius Rechab, pater noster, præcepit nobis, dicens : Non bibetis vinum, vos et filii vestri, usque in sempiternum : "
        },
        {
            "chapter": 35,
            "verse": 7,
            "name": "Jeremiah 35:7",
            "text": "et domum non ædificabitis, et sementem non seretis, et vineas non plantabitis, nec habebitis : sed in tabernaculis habitabitis cunctis diebus vestris, ut vivatis diebus multis super faciem terræ in qua vos peregrinamini. "
        },
        {
            "chapter": 35,
            "verse": 8,
            "name": "Jeremiah 35:8",
            "text": "Obedivimus ergo voci Jonadab filii Rechab, patris nostri, in omnibus quæ præcepit nobis, ita ut non biberemus vinum cunctis diebus nostris, nos, et mulieres nostræ, filii, et filiæ nostræ, "
        },
        {
            "chapter": 35,
            "verse": 9,
            "name": "Jeremiah 35:9",
            "text": "et non ædificaremus domos ad habitandum : et vineam, et agrum, et sementem non habuimus : "
        },
        {
            "chapter": 35,
            "verse": 10,
            "name": "Jeremiah 35:10",
            "text": "sed habitavimus in tabernaculis, et obedientes fuimus juxta omnia quæ præcepit nobis Jonadab pater noster. "
        },
        {
            "chapter": 35,
            "verse": 11,
            "name": "Jeremiah 35:11",
            "text": "Cum autem ascendisset Nabuchodonosor rex Babylonis ad terram nostram, diximus : Venite, et ingrediamur Jerusalem a facie exercitus Chaldæorum, et a facie exercitus Syriæ : et mansimus in Jerusalem. "
        },
        {
            "chapter": 35,
            "verse": 12,
            "name": "Jeremiah 35:12",
            "text": "Et factum est verbum Domini ad Jeremiam, dicens : "
        },
        {
            "chapter": 35,
            "verse": 13,
            "name": "Jeremiah 35:13",
            "text": "Hæc dicit Dominus exercituum, Deus Israël : Vade, et dic viris Juda et habitatoribus Jerusalem : Numquid non recipietis disciplinam, ut obediatis verbis meis ? dicit Dominus. "
        },
        {
            "chapter": 35,
            "verse": 14,
            "name": "Jeremiah 35:14",
            "text": "Prævaluerunt sermones Jonadab filii Rechab quos præcepit filiis suis ut non biberent vinum, et non biberunt usque ad diem hanc, quia obedierunt præcepto patris sui : ego autem locutus sum ad vos, de mane consurgens et loquens, et non obedistis mihi. "
        },
        {
            "chapter": 35,
            "verse": 15,
            "name": "Jeremiah 35:15",
            "text": "Misique ad vos omnes servos meos prophetas, consurgens diluculo mittensque, et dicens : Convertimini unusquisque a via sua pessima, et bona facite studia vestra : et nolite sequi deos alienos, neque colatis eos, et habitabitis in terra quam dedi vobis et patribus vestris : et non inclinastis aurem vestram, neque audistis me. "
        },
        {
            "chapter": 35,
            "verse": 16,
            "name": "Jeremiah 35:16",
            "text": "Firmaverunt igitur filii Jonadab filii Rechab præceptum patris sui quod præceperat eis : populus autem iste non obedivit mihi. "
        },
        {
            "chapter": 35,
            "verse": 17,
            "name": "Jeremiah 35:17",
            "text": "Idcirco hæc dicit Dominus exercituum, Deus Israël : Ecce ego adducam super Juda et super omnes habitatores Jerusalem universam afflictionem quam locutus sum adversum illos, eo quod locutus sum ad illos, et non audierunt ; vocavi illos, et non responderunt mihi. "
        },
        {
            "chapter": 35,
            "verse": 18,
            "name": "Jeremiah 35:18",
            "text": "Domui autem Rechabitarum dixit Jeremias : Hæc dicit Dominus exercituum, Deus Israël : Pro eo quod obedistis præcepto Jonadab patris vestri, et custodistis omnia mandata ejus, et fecistis universa quæ præcepit vobis, "
        },
        {
            "chapter": 35,
            "verse": 19,
            "name": "Jeremiah 35:19",
            "text": "propterea hæc dicit Dominus exercituum, Deus Israël : Non deficiet vir de stirpe Jonadab filii Rechab, stans in conspectu meo cunctis diebus.   "
        }
    ]
}