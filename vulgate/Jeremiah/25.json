{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 25,
    "name": "Jeremiah 25",
    "verses": [
        {
            "chapter": 25,
            "verse": 1,
            "name": "Jeremiah 25:1",
            "text": "Verbum quod factum est ad Jeremiam, de omni populo Juda, in anno quarto Joakim filii Josiæ regis Juda (ipse est annus primus Nabuchodonosor regis Babylonis), "
        },
        {
            "chapter": 25,
            "verse": 2,
            "name": "Jeremiah 25:2",
            "text": "quod locutus est Jeremias propheta ad omnem populum Juda, et ad universos habitatores Jerusalem, dicens : "
        },
        {
            "chapter": 25,
            "verse": 3,
            "name": "Jeremiah 25:3",
            "text": "A tertiodecimo anno Josiæ filii Amon regis Juda, usque ad diem hanc, iste tertius et vigesimus annus, factum est verbum Domini ad me, et locutus sum ad vos, de nocte consurgens et loquens, et non audistis. "
        },
        {
            "chapter": 25,
            "verse": 4,
            "name": "Jeremiah 25:4",
            "text": "Et misit Dominus ad vos omnes servos suos prophetas, consurgens diluculo, mittensque : et non audistis, neque inclinastis aures vestras ut audiretis, "
        },
        {
            "chapter": 25,
            "verse": 5,
            "name": "Jeremiah 25:5",
            "text": "cum diceret : Revertimini unusquisque a via sua mala, et a pessimis cogitationibus vestris, et habitabitis in terra quam dedit Dominus vobis et patribus vestris, a sæculo et usque in sæculum : "
        },
        {
            "chapter": 25,
            "verse": 6,
            "name": "Jeremiah 25:6",
            "text": "et nolite ire post deos alienos, ut serviatis eis, adoretisque eos : neque me ad iracundiam provocetis in operibus manuum vestrarum, et non affligam vos. "
        },
        {
            "chapter": 25,
            "verse": 7,
            "name": "Jeremiah 25:7",
            "text": "Et non audistis me, dicit Dominus, ut me ad iracundiam provocaretis in operibus manuum vestrarum, in malum vestrum. "
        },
        {
            "chapter": 25,
            "verse": 8,
            "name": "Jeremiah 25:8",
            "text": "Propterea hæc dicit Dominus exercituum : Pro eo quod non audistis verba mea, "
        },
        {
            "chapter": 25,
            "verse": 9,
            "name": "Jeremiah 25:9",
            "text": "ecce ego mittam et assumam universas cognationes aquilonis, ait Dominus, et Nabuchodonosor regem Babylonis servum meum, et adducam eos super terram istam, et super habitatores ejus, et super omnes nationes quæ in circuitu illius sunt : et interficiam eos, et ponam eos in stuporem et in sibilum, et in solitudines sempiternas. "
        },
        {
            "chapter": 25,
            "verse": 10,
            "name": "Jeremiah 25:10",
            "text": "Perdamque ex eis vocem gaudii et vocem lætitiæ, vocem sponsi et vocem sponsæ, vocem molæ et lumen lucernæ. "
        },
        {
            "chapter": 25,
            "verse": 11,
            "name": "Jeremiah 25:11",
            "text": "Et erit universa terra hæc in solitudinem, et in stuporem : et servient omnes gentes istæ regi Babylonis septuaginta annis. "
        },
        {
            "chapter": 25,
            "verse": 12,
            "name": "Jeremiah 25:12",
            "text": "Cumque impleti fuerint septuaginta anni, visitabo super regem Babylonis et super gentem illam, dicit Dominus, iniquitatem eorum, et super terram Chaldæorum, et ponam illam in solitudines sempiternas. "
        },
        {
            "chapter": 25,
            "verse": 13,
            "name": "Jeremiah 25:13",
            "text": "Et adducam super terram illam omnia verba mea, quæ locutus sum contra eam, omne quod scriptum est in libro isto, quæcumque prophetavit Jeremias adversum omnes gentes : "
        },
        {
            "chapter": 25,
            "verse": 14,
            "name": "Jeremiah 25:14",
            "text": "quia servierunt eis, cum essent gentes multæ, et reges magni : et reddam eis secundum opera eorum, et secundum facta manuum suarum.  "
        },
        {
            "chapter": 25,
            "verse": 15,
            "name": "Jeremiah 25:15",
            "text": " Quia sic dicit Dominus exercituum, Deus Israël : Sume calicem vini furoris hujus de manu mea, et propinabis de illo cunctis gentibus ad quas ego mittam te. "
        },
        {
            "chapter": 25,
            "verse": 16,
            "name": "Jeremiah 25:16",
            "text": "Et bibent, et turbabuntur et insanient a facie gladii quem ego mittam inter eos. "
        },
        {
            "chapter": 25,
            "verse": 17,
            "name": "Jeremiah 25:17",
            "text": "Et accepi calicem de manu Domini, et propinavi cunctis gentibus ad quas misit me Dominus, "
        },
        {
            "chapter": 25,
            "verse": 18,
            "name": "Jeremiah 25:18",
            "text": "Jerusalem, et civitatibus Juda, et regibus ejus, et principibus ejus, ut darem eos in solitudinem, et in stuporem, et in sibilum, et in maledictionem, sicut est dies ista : "
        },
        {
            "chapter": 25,
            "verse": 19,
            "name": "Jeremiah 25:19",
            "text": "Pharaoni regi Ægypti, et servis ejus, et principibus ejus, et omni populo ejus : "
        },
        {
            "chapter": 25,
            "verse": 20,
            "name": "Jeremiah 25:20",
            "text": "et universis generaliter : cunctis regibus terræ Ausitidis, et cunctis regibus terræ Philisthiim, et Ascaloni, et Gazæ, et Accaron, et reliquiis Azoti : "
        },
        {
            "chapter": 25,
            "verse": 21,
            "name": "Jeremiah 25:21",
            "text": "et Idumææ, et Moab, et filiis Ammon : "
        },
        {
            "chapter": 25,
            "verse": 22,
            "name": "Jeremiah 25:22",
            "text": "et cunctis regibus Tyri, et universis regibus Sidonis, et regibus terræ insularum qui sunt trans mare : "
        },
        {
            "chapter": 25,
            "verse": 23,
            "name": "Jeremiah 25:23",
            "text": "et Dedan, et Thema, et Buz, et universis qui attonsi sunt in comam : "
        },
        {
            "chapter": 25,
            "verse": 24,
            "name": "Jeremiah 25:24",
            "text": "et cunctis regibus Arabiæ, et cunctis regibus occidentis, qui habitant in deserto : "
        },
        {
            "chapter": 25,
            "verse": 25,
            "name": "Jeremiah 25:25",
            "text": "et cunctis regibus Zambri, et cunctis regibus Elam, et cunctis regibus Medorum : "
        },
        {
            "chapter": 25,
            "verse": 26,
            "name": "Jeremiah 25:26",
            "text": "cunctis quoque regibus aquilonis, de prope et de longe, unicuique contra fratrem suum : et omnibus regnis terræ quæ super faciem ejus sunt : et rex Sesach bibet post eos. "
        },
        {
            "chapter": 25,
            "verse": 27,
            "name": "Jeremiah 25:27",
            "text": "Et dices ad eos : Hæc dicit Dominus exercituum, Deus Israël : Bibite, et inebriamini, et vomite : et cadite, neque surgatis a facie gladii quem ego mittam inter vos. "
        },
        {
            "chapter": 25,
            "verse": 28,
            "name": "Jeremiah 25:28",
            "text": "Cumque noluerint accipere calicem de manu tua ut bibant, dices ad eos : Hæc dicit Dominus exercituum : Bibentes bibetis : "
        },
        {
            "chapter": 25,
            "verse": 29,
            "name": "Jeremiah 25:29",
            "text": "quia ecce in civitate in qua invocatum est nomen meum ego incipiam affligere, et vos quasi innocentes et immunes eritis ? non eritis immunes : gladium enim ego voco super omnes habitatores terræ, dicit Dominus exercituum. "
        },
        {
            "chapter": 25,
            "verse": 30,
            "name": "Jeremiah 25:30",
            "text": "Et tu prophetabis ad eos omnia verba hæc, et dices ad illos :   Dominus de excelso rugiet,  et de habitaculo sancto suo dabit vocem suam :  rugiens rugiet super decorem suum :  celeuma quasi calcantium concinetur  adversus omnes habitatores terræ. "
        },
        {
            "chapter": 25,
            "verse": 31,
            "name": "Jeremiah 25:31",
            "text": " Pervenit sonitus usque ad extrema terræ,  quia judicium Domino cum gentibus :  judicatur ipse cum omni carne.  Impios tradidi gladio, dicit Dominus. "
        },
        {
            "chapter": 25,
            "verse": 32,
            "name": "Jeremiah 25:32",
            "text": " Hæc dicit Dominus exercituum :  Ecce afflictio egredietur de gente in gentem,  et turbo magnus egredietur a summitatibus terræ. "
        },
        {
            "chapter": 25,
            "verse": 33,
            "name": "Jeremiah 25:33",
            "text": " Et erunt interfecti Domini in die illa,  a summo terræ usque ad summum ejus :  non plangentur, et non colligentur, neque sepelientur :  in sterquilinium super faciem terræ jacebunt. "
        },
        {
            "chapter": 25,
            "verse": 34,
            "name": "Jeremiah 25:34",
            "text": " Ululate, pastores, et clamate,  et aspergite vos cinere, optimates gregis :  quia completi sunt dies vestri ut interficiamini,  et dissipationes vestræ :  et cadetis quasi vasa pretiosa. "
        },
        {
            "chapter": 25,
            "verse": 35,
            "name": "Jeremiah 25:35",
            "text": " Et peribit fuga a pastoribus,  et salvatio ab optimatibus gregis. "
        },
        {
            "chapter": 25,
            "verse": 36,
            "name": "Jeremiah 25:36",
            "text": " Vox clamoris pastorum, et ululatus optimatum gregis,  quia vastavit Dominus pascua eorum : "
        },
        {
            "chapter": 25,
            "verse": 37,
            "name": "Jeremiah 25:37",
            "text": " et conticuerunt arva pacis a facie iræ furoris Domini. "
        },
        {
            "chapter": 25,
            "verse": 38,
            "name": "Jeremiah 25:38",
            "text": " Dereliquit quasi leo umbraculum suum,  quia facta est terra eorum in desolationem  a facie iræ columbæ,  et a facie iræ furoris Domini.  "
        }
    ]
}