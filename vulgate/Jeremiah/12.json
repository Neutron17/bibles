{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 12,
    "name": "Jeremiah 12",
    "verses": [
        {
            "chapter": 12,
            "verse": 1,
            "name": "Jeremiah 12:1",
            "text": "Justus quidem tu es, Domine, si disputem tecum :  verumtamen justa loquar ad te :  Quare via impiorum prosperatur ;  bene est omnibus qui prævaricantur et inique agunt ? "
        },
        {
            "chapter": 12,
            "verse": 2,
            "name": "Jeremiah 12:2",
            "text": " Plantasti eos, et radicem miserunt :  proficiunt, et faciunt fructum :  prope es tu ori eorum,  et longe a renibus eorum. "
        },
        {
            "chapter": 12,
            "verse": 3,
            "name": "Jeremiah 12:3",
            "text": " Et tu, Domine, nosti me, vidisti me,  et probasti cor meum tecum.  Congrega eos quasi gregem ad victimam,  et sanctifica eos in die occisionis. "
        },
        {
            "chapter": 12,
            "verse": 4,
            "name": "Jeremiah 12:4",
            "text": " Usquequo lugebit terra,  et herba omnis regionis siccabitur,  propter malitiam habitantium in ea ?  Consumptum est animal, et volucre,  quoniam dixerunt : Non videbit novissima nostra. "
        },
        {
            "chapter": 12,
            "verse": 5,
            "name": "Jeremiah 12:5",
            "text": " Si cum peditibus currens laborasti,  quomodo contendere poteris cum equis ?  cum autem in terra pacis securus fueris,  quid facies in superbia Jordanis ? "
        },
        {
            "chapter": 12,
            "verse": 6,
            "name": "Jeremiah 12:6",
            "text": " Nam et fratres tui, et domus patris tui,  etiam ipsi pugnaverunt adversum te,  et clamaverunt post te plena voce :  ne credas eis,  cum locuti fuerint tibi bona. "
        },
        {
            "chapter": 12,
            "verse": 7,
            "name": "Jeremiah 12:7",
            "text": " Reliqui domum meam ;  dimisi hæreditatem meam :  dedi dilectam animam meam in manu inimicorum ejus. "
        },
        {
            "chapter": 12,
            "verse": 8,
            "name": "Jeremiah 12:8",
            "text": " Facta est mihi hæreditas mea quasi leo in silva :  dedit contra me vocem, ideo odivi eam. "
        },
        {
            "chapter": 12,
            "verse": 9,
            "name": "Jeremiah 12:9",
            "text": " Numquid avis discolor hæreditas mea mihi ?  numquid avis tincta per totum ?  Venite, congregamini, omnes bestiæ terræ :  properate ad devorandum. "
        },
        {
            "chapter": 12,
            "verse": 10,
            "name": "Jeremiah 12:10",
            "text": " Pastores multi demoliti sunt vineam meam,  conculcaverunt partem meam,  dederunt portionem meam desiderabilem in desertum solitudinis. "
        },
        {
            "chapter": 12,
            "verse": 11,
            "name": "Jeremiah 12:11",
            "text": " Posuerunt eam in dissipationem,  luxitque super me :  desolatione desolata est omnis terra,  quia nullus est qui recogitet corde. "
        },
        {
            "chapter": 12,
            "verse": 12,
            "name": "Jeremiah 12:12",
            "text": " Super omnes vias deserti venerunt vastatores,  quia gladius Domini devorabit :  ab extremo terræ usque ad extremum ejus,  non est pax universæ carni. "
        },
        {
            "chapter": 12,
            "verse": 13,
            "name": "Jeremiah 12:13",
            "text": " Seminaverunt triticum,  et spinas messuerunt :  hæreditatem acceperunt,  et non eis proderit.  Confundemini a fructibus vestris  propter iram furoris Domini. "
        },
        {
            "chapter": 12,
            "verse": 14,
            "name": "Jeremiah 12:14",
            "text": " Hæc dicit Dominus adversum omnes vicinos meos pessimos,  qui tangunt hæreditatem quam distribui populo meo Israël :  Ecce ego evellam eos de terra sua,  et domum Juda evellam de medio eorum. "
        },
        {
            "chapter": 12,
            "verse": 15,
            "name": "Jeremiah 12:15",
            "text": " Et cum evulsero eos, convertar,  et miserebor eorum, et reducam eos :  virum ad hæreditatem suam,  et virum in terram suam. "
        },
        {
            "chapter": 12,
            "verse": 16,
            "name": "Jeremiah 12:16",
            "text": " Et erit : si eruditi didicerint vias populi mei,  ut jurent in nomine meo : Vivit Dominus !  sicut docuerunt populum meum jurare in Baal,  ædificabuntur in medio populi mei. "
        },
        {
            "chapter": 12,
            "verse": 17,
            "name": "Jeremiah 12:17",
            "text": " Quod si non audierint,  evellam gentem illam evulsione et perditione, ait Dominus.  "
        }
    ]
}