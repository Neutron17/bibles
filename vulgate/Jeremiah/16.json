{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 16,
    "name": "Jeremiah 16",
    "verses": [
        {
            "chapter": 16,
            "verse": 1,
            "name": "Jeremiah 16:1",
            "text": "Et factum est verbum Domini ad me, dicens :  "
        },
        {
            "chapter": 16,
            "verse": 2,
            "name": "Jeremiah 16:2",
            "text": "  Non accipies uxorem,  et non erunt tibi filii et filiæ in loco isto. "
        },
        {
            "chapter": 16,
            "verse": 3,
            "name": "Jeremiah 16:3",
            "text": " Quia hæc dicit Dominus  super filios et filias qui generantur in loco isto,  et super matres eorum, quæ genuerunt eos,  et super patres eorum, de quorum stirpe sunt nati in terra hac : "
        },
        {
            "chapter": 16,
            "verse": 4,
            "name": "Jeremiah 16:4",
            "text": " Mortibus ægrotationum morientur :  non plangentur, et non sepelientur :  in sterquilinium super faciem terræ erunt,  et gladio et fame consumentur :  et erit cadaver eorum in escam volatilibus cæli et bestiis terræ. "
        },
        {
            "chapter": 16,
            "verse": 5,
            "name": "Jeremiah 16:5",
            "text": " Hæc enim dicit Dominus :  Ne ingrediaris domum convivii,  neque vadas ad plangendum,  neque consoleris eos,  quia abstuli pacem meam a populo isto, dicit Dominus,  misericordiam et miserationes. "
        },
        {
            "chapter": 16,
            "verse": 6,
            "name": "Jeremiah 16:6",
            "text": " Et morientur grandes et parvi in terra ista :  non sepelientur, neque plangentur,  et non se incident,  neque calvitium fiet pro eis. "
        },
        {
            "chapter": 16,
            "verse": 7,
            "name": "Jeremiah 16:7",
            "text": " Et non frangent inter eos lugenti panem  ad consolandum super mortuo,  et non dabunt eis potum calicis  ad consolandum super patre suo et matre. "
        },
        {
            "chapter": 16,
            "verse": 8,
            "name": "Jeremiah 16:8",
            "text": " Et domum convivii non ingrediaris,  ut sedeas cum eis, et comedas, et bibas. "
        },
        {
            "chapter": 16,
            "verse": 9,
            "name": "Jeremiah 16:9",
            "text": " Quia hæc dicit Dominus exercituum, Deus Israël :  Ecce ego auferam de loco isto,  in oculis vestris, et in diebus vestris,  vocem gaudii et vocem lætitiæ,  vocem sponsi et vocem sponsæ. "
        },
        {
            "chapter": 16,
            "verse": 10,
            "name": "Jeremiah 16:10",
            "text": " Et cum annuntiaveris populo huic omnia verba hæc,  et dixerint tibi :  Quare locutus est Dominus super nos omne malum grande istud ?  quæ iniquitas nostra,  et quod peccatum nostrum,  quod peccavimus Domino Deo nostro ? "
        },
        {
            "chapter": 16,
            "verse": 11,
            "name": "Jeremiah 16:11",
            "text": " dices ad eos :  Quia dereliquerunt me patres vestri, ait Dominus,  et abierunt post deos alienos,  et servierunt eis, et adoraverunt eos,  et me dereliquerunt, et legem meam non custodierunt. "
        },
        {
            "chapter": 16,
            "verse": 12,
            "name": "Jeremiah 16:12",
            "text": " Sed et vos pejus operati estis quam patres vestri :  ecce enim ambulat unusquisque post pravitatem cordis sui mali,  ut me non audiat. "
        },
        {
            "chapter": 16,
            "verse": 13,
            "name": "Jeremiah 16:13",
            "text": " Et ejiciam vos de terra hac  in terram quam ignoratis,  vos et patres vestri :  et servietis ibi diis alienis, die ac nocte,  qui non dabunt vobis requiem. "
        },
        {
            "chapter": 16,
            "verse": 14,
            "name": "Jeremiah 16:14",
            "text": " Propterea ecce dies veniunt, dicit Dominus,  et non dicetur ultra :  Vivit Dominus qui eduxit filios Israël de terra Ægypti, "
        },
        {
            "chapter": 16,
            "verse": 15,
            "name": "Jeremiah 16:15",
            "text": " sed : Vivit Dominus qui eduxit filios Israël de terra aquilonis,  et de universis terris ad quas ejeci eos :  et reducam eos in terram suam,  quam dedi patribus eorum. "
        },
        {
            "chapter": 16,
            "verse": 16,
            "name": "Jeremiah 16:16",
            "text": " Ecce ego mittam piscatores multos, dicit Dominus,  et piscabuntur eos :  et post hæc mittam eis multos venatores,  et venabuntur eos de omni monte,  et de omni colle, et de cavernis petrarum. "
        },
        {
            "chapter": 16,
            "verse": 17,
            "name": "Jeremiah 16:17",
            "text": " Quia oculi mei super omnes vias eorum :  non sunt absconditæ a facie mea,  et non fuit occultata iniquitas eorum ab oculis meis. "
        },
        {
            "chapter": 16,
            "verse": 18,
            "name": "Jeremiah 16:18",
            "text": " Et reddam primum duplices iniquitates et peccata eorum,  quia contaminaverunt terram meam in morticinis idolorum suorum,  et abominationibus suis impleverunt hæreditatem meam. "
        },
        {
            "chapter": 16,
            "verse": 19,
            "name": "Jeremiah 16:19",
            "text": " Domine, fortitudo mea, et robur meum,  et refugium meum in die tribulationis,  ad te gentes venient ab extremis terræ, et dicent :  Vere mendacium possederunt patres nostri,  vanitatem quæ eis non profuit. "
        },
        {
            "chapter": 16,
            "verse": 20,
            "name": "Jeremiah 16:20",
            "text": " Numquid faciet sibi homo deos,  et ipsi non sunt dii ? "
        },
        {
            "chapter": 16,
            "verse": 21,
            "name": "Jeremiah 16:21",
            "text": " Idcirco ecce ego ostendam eis per vicem hanc,  ostendam eis manum meam, et virtutem meam,  et scient quia nomen mihi Dominus.  "
        }
    ]
}