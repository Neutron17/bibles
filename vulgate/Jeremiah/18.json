{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 18,
    "name": "Jeremiah 18",
    "verses": [
        {
            "chapter": 18,
            "verse": 1,
            "name": "Jeremiah 18:1",
            "text": "Verbum quod factum est ad Jeremiam a Domino, dicens : "
        },
        {
            "chapter": 18,
            "verse": 2,
            "name": "Jeremiah 18:2",
            "text": "Surge, et descende in domum figuli, et ibi audies verba mea. "
        },
        {
            "chapter": 18,
            "verse": 3,
            "name": "Jeremiah 18:3",
            "text": "Et descendi in domum figuli, et ecce ipse faciebat opus super rotam. "
        },
        {
            "chapter": 18,
            "verse": 4,
            "name": "Jeremiah 18:4",
            "text": "Et dissipatum est vas quod ipse faciebat e luto manibus suis : conversusque fecit illud vas alterum, sicut placuerat in oculis ejus ut faceret. "
        },
        {
            "chapter": 18,
            "verse": 5,
            "name": "Jeremiah 18:5",
            "text": "Et factum est verbum Domini ad me, dicens :  "
        },
        {
            "chapter": 18,
            "verse": 6,
            "name": "Jeremiah 18:6",
            "text": "  Numquid sicut figulus iste,  non potero vobis facere, domus Israël ? ait Dominus :  ecce sicut lutum in manu figuli,  sic vos in manu mea, domus Israël. "
        },
        {
            "chapter": 18,
            "verse": 7,
            "name": "Jeremiah 18:7",
            "text": " Repente loquar adversum gentem et adversus regnum,  ut eradicem, et destruam, et disperdam illud : "
        },
        {
            "chapter": 18,
            "verse": 8,
            "name": "Jeremiah 18:8",
            "text": " si pœnitentiam egerit gens illa a malo suo  quod locutus sum adversus eam,  agam et ego pœnitentiam super malo  quod cogitavi ut facerem ei. "
        },
        {
            "chapter": 18,
            "verse": 9,
            "name": "Jeremiah 18:9",
            "text": " Et subito loquar de gente et de regno,  ut ædificem et plantem illud. "
        },
        {
            "chapter": 18,
            "verse": 10,
            "name": "Jeremiah 18:10",
            "text": " Si fecerit malum in oculis meis,  ut non audiat vocem meam,  pœnitentiam agam super bono quod locutus sum ut facerem ei. "
        },
        {
            "chapter": 18,
            "verse": 11,
            "name": "Jeremiah 18:11",
            "text": " Nunc ergo dic viro Juda, et habitatoribus Jerusalem, dicens :  Hæc dicit Dominus :  Ecce ego fingo contra vos malum,  et cogito contra vos cogitationem :  revertatur unusquisque a via sua mala,  et dirigite vias vestras et studia vestra. "
        },
        {
            "chapter": 18,
            "verse": 12,
            "name": "Jeremiah 18:12",
            "text": " Qui dixerunt : Desperavimus :  post cogitationes enim nostras ibimus,  et unusquisque pravitatem cordis sui mali faciemus. "
        },
        {
            "chapter": 18,
            "verse": 13,
            "name": "Jeremiah 18:13",
            "text": " Ideo hæc dicit Dominus :  Interrogate gentes :  Quis audivit talia horribilia,  quæ fecit nimis virgo Israël ? "
        },
        {
            "chapter": 18,
            "verse": 14,
            "name": "Jeremiah 18:14",
            "text": " Numquid deficiet de petra agri nix Libani ?  aut evelli possunt aquæ erumpentes frigidæ, et defluentes ? "
        },
        {
            "chapter": 18,
            "verse": 15,
            "name": "Jeremiah 18:15",
            "text": " Quia oblitus est mei populus meus,  frustra libantes,  et impingentes in viis suis,  in semitis sæculi,  ut ambularent per eas in itinere non trito, "
        },
        {
            "chapter": 18,
            "verse": 16,
            "name": "Jeremiah 18:16",
            "text": " ut fieret terra eorum in desolationem,  et in sibilum sempiternum :  omnis qui præterierit per eam obstupescet,  et movebit caput suum. "
        },
        {
            "chapter": 18,
            "verse": 17,
            "name": "Jeremiah 18:17",
            "text": " Sicut ventus urens dispergam eos coram inimico :  dorsum, et non faciem, ostendam eis in die perditionis eorum.  "
        },
        {
            "chapter": 18,
            "verse": 18,
            "name": "Jeremiah 18:18",
            "text": " Et dixerunt :   Venite, et cogitemus contra Jeremiam cogitationes :  non enim peribit lex a sacerdote,  neque consilium a sapiente,  nec sermo a propheta :  venite, et percutiamus eum lingua,  et non attendamus ad universos sermones ejus. "
        },
        {
            "chapter": 18,
            "verse": 19,
            "name": "Jeremiah 18:19",
            "text": " Attende, Domine, ad me,  et audi vocem adversariorum meorum. "
        },
        {
            "chapter": 18,
            "verse": 20,
            "name": "Jeremiah 18:20",
            "text": " Numquid redditur pro bono malum,  quia foderunt foveam animæ meæ ?  Recordare quod steterim in conspectu tuo  ut loquerer pro eis bonum,  et averterem indignationem tuam ab eis. "
        },
        {
            "chapter": 18,
            "verse": 21,
            "name": "Jeremiah 18:21",
            "text": " Propterea da filios eorum in famem,  et deduc eos in manus gladii :  fiant uxores eorum absque liberis, et viduæ :  et viri earum interficiantur morte :  juvenes eorum confodiantur gladio in prælio : "
        },
        {
            "chapter": 18,
            "verse": 22,
            "name": "Jeremiah 18:22",
            "text": " audiatur clamor de domibus eorum :  adduces enim super eos latronem repente,  quia foderunt foveam ut caperent me,  et laqueos absconderunt pedibus meis. "
        },
        {
            "chapter": 18,
            "verse": 23,
            "name": "Jeremiah 18:23",
            "text": " Tu autem, Domine, scis omne consilium eorum  adversum me in mortem :  ne propitieris iniquitati eorum,  et peccatum eorum a facie tua non deleatur :  fiant corruentes in conspectu tuo ;  in tempore furoris tui abutere eis.  "
        }
    ]
}