{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 43,
    "name": "Jeremiah 43",
    "verses": [
        {
            "chapter": 43,
            "verse": 1,
            "name": "Jeremiah 43:1",
            "text": "Factum est autem, cum complesset Jeremias loquens ad populum universos sermones Domini Dei eorum, pro quibus miserat eum Dominus Deus eorum ad illos, omnia verba hæc, "
        },
        {
            "chapter": 43,
            "verse": 2,
            "name": "Jeremiah 43:2",
            "text": "dixit Azarias filius Osaiæ, et Johanan filius Caree, et omnes viri superbi, dicentes ad Jeremiam : Mendacium tu loqueris : non misit te Dominus Deus noster, dicens : Ne ingrediamini Ægyptum ut habitetis illuc. "
        },
        {
            "chapter": 43,
            "verse": 3,
            "name": "Jeremiah 43:3",
            "text": "Sed Baruch filius Neriæ incitat te adversum nos, ut tradat nos in manus Chaldæorum, ut interficiat nos, et traduci faciat in Babylonem. "
        },
        {
            "chapter": 43,
            "verse": 4,
            "name": "Jeremiah 43:4",
            "text": "Et non audivit Johanan filius Caree, et omnes principes bellatorum, et universus populus, vocem Domini, ut manerent in terra Juda. "
        },
        {
            "chapter": 43,
            "verse": 5,
            "name": "Jeremiah 43:5",
            "text": "Sed tollens Johanan filius Caree, et universi principes bellatorum, universos reliquiarum Juda, qui reversi fuerant de cunctis gentibus ad quas fuerant ante dispersi, ut habitarent in terra Juda, "
        },
        {
            "chapter": 43,
            "verse": 6,
            "name": "Jeremiah 43:6",
            "text": "viros, et mulieres, et parvulos, et filias regis, et omnem animam quam reliquerat Nabuzardan princeps militiæ cum Godolia filio Ahicam filii Saphan, et Jeremiam prophetam, et Baruch filium Neriæ : "
        },
        {
            "chapter": 43,
            "verse": 7,
            "name": "Jeremiah 43:7",
            "text": "et ingressi sunt terram Ægypti, quia non obedierunt voci Domini, et venerunt usque ad Taphnis. "
        },
        {
            "chapter": 43,
            "verse": 8,
            "name": "Jeremiah 43:8",
            "text": "Et factus est sermo Domini ad Jeremiam in Taphnis, dicens : "
        },
        {
            "chapter": 43,
            "verse": 9,
            "name": "Jeremiah 43:9",
            "text": "Sume lapides grandes in manu tua, et abscondes eos in crypta quæ est sub muro latericio in porta domus Pharaonis in Taphnis, cernentibus viris Judæis : "
        },
        {
            "chapter": 43,
            "verse": 10,
            "name": "Jeremiah 43:10",
            "text": "et dices ad eos : Hæc dicit Dominus exercituum, Deus Israël : Ecce ego mittam et assumam Nabuchodonosor regem Babylonis, servum meum : et ponam thronum ejus super lapides istos quos abscondi, et statuet solium suum super eos : "
        },
        {
            "chapter": 43,
            "verse": 11,
            "name": "Jeremiah 43:11",
            "text": "veniensque percutiet terram Ægypti, quos in mortem, in mortem, et quos in captivitatem, in captivitatem, et quos in gladium, in gladium : "
        },
        {
            "chapter": 43,
            "verse": 12,
            "name": "Jeremiah 43:12",
            "text": "et succendet ignem in delubris deorum Ægypti, et comburet ea, et captivos ducet illos, et amicietur terra Ægypti sicut amicitur pastor pallio suo, et egredietur inde in pace : "
        },
        {
            "chapter": 43,
            "verse": 13,
            "name": "Jeremiah 43:13",
            "text": "et conteret statuas domus solis quæ sunt in terra Ægypti, et delubra deorum Ægypti comburet igni.   "
        }
    ]
}