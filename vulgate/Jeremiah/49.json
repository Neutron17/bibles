{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 49,
    "name": "Jeremiah 49",
    "verses": [
        {
            "chapter": 49,
            "verse": 1,
            "name": "Jeremiah 49:1",
            "text": "Ad filios Ammon.   Hæc dicit Dominus :  Numquid non filii sunt Israël,  aut hæres non est ei ?  cur igitur hæreditate possedit Melchom Gad,  et populus ejus in urbibus ejus habitavit ? "
        },
        {
            "chapter": 49,
            "verse": 2,
            "name": "Jeremiah 49:2",
            "text": " Ideo ecce dies veniunt, dicit Dominus,  et auditum faciam super Rabbath filiorum Ammon fremitum prælii,  et erit in tumultum dissipata,  filiæque ejus igni succendentur,  et possidebit Israël possessores suos, ait Dominus. "
        },
        {
            "chapter": 49,
            "verse": 3,
            "name": "Jeremiah 49:3",
            "text": " Ulula, Hesebon, quoniam vastata est Hai ;  clamate, filiæ Rabbath :  accingite vos ciliciis,  plangite et circuite per sepes,  quoniam Melchom in transmigrationem ducetur,  sacerdotes ejus et principes ejus simul. "
        },
        {
            "chapter": 49,
            "verse": 4,
            "name": "Jeremiah 49:4",
            "text": " Quid gloriaris in vallibus ?  defluxit vallis tua, filia delicata,  quæ confidebas in thesauris tuis,  et dicebas : Quis veniet ad me ? "
        },
        {
            "chapter": 49,
            "verse": 5,
            "name": "Jeremiah 49:5",
            "text": " Ecce ego inducam super te terrorem,  ait Dominus Deus exercituum,  ab omnibus qui sunt in circuitu tuo :  et dispergemini singuli a conspectu vestro,  nec erit qui congreget fugientes. "
        },
        {
            "chapter": 49,
            "verse": 6,
            "name": "Jeremiah 49:6",
            "text": " Et post hæc reverti faciam  captivos filiorum Ammon, ait Dominus.  "
        },
        {
            "chapter": 49,
            "verse": 7,
            "name": "Jeremiah 49:7",
            "text": " Ad Idumæam.   Hæc dicit Dominus exercituum :  Numquid non ultra est sapientia in Theman ?  periit consilium a filiis ;  inutilis facta est sapientia eorum. "
        },
        {
            "chapter": 49,
            "verse": 8,
            "name": "Jeremiah 49:8",
            "text": " Fugite, et terga vertite ;  descendite in voraginem, habitatores Dedan :  quoniam perditionem Esau adduxi super eum,  tempus visitationis ejus. "
        },
        {
            "chapter": 49,
            "verse": 9,
            "name": "Jeremiah 49:9",
            "text": " Si vindemiatores venissent super te,  non reliquissent racemum :  si fures in nocte rapuissent quod sufficeret sibi. "
        },
        {
            "chapter": 49,
            "verse": 10,
            "name": "Jeremiah 49:10",
            "text": " Ego vero discooperui Esau :  revelavi abscondita ejus,  et celari non poterit :  vastatum est semen ejus,  et fratres ejus, et vicini ejus, et non erit. "
        },
        {
            "chapter": 49,
            "verse": 11,
            "name": "Jeremiah 49:11",
            "text": " Relinque pupillos tuos : ego faciam eos vivere :  et viduæ tuæ in me sperabunt. "
        },
        {
            "chapter": 49,
            "verse": 12,
            "name": "Jeremiah 49:12",
            "text": " Quia hæc dicit Dominus :  Ecce quibus non erat judicium ut biberent calicem,  bibentes bibent :  et tu, quasi innocens relinqueris ?  non eris innocens, sed bibens bibes. "
        },
        {
            "chapter": 49,
            "verse": 13,
            "name": "Jeremiah 49:13",
            "text": " Quia per memetipsum juravi, dicit Dominus,  quod in solitudinem, et in opprobrium,  et in desertum, et in maledictionem erit Bosra,  et omnes civitates ejus erunt in solitudines sempiternas. "
        },
        {
            "chapter": 49,
            "verse": 14,
            "name": "Jeremiah 49:14",
            "text": " Auditum audivi a Domino,  et legatus ad gentes missus est :  Congregamini, et venite contra eam,  et consurgamus in prælium. "
        },
        {
            "chapter": 49,
            "verse": 15,
            "name": "Jeremiah 49:15",
            "text": " Ecce enim parvulum dedi te in gentibus,  contemptibilem inter homines. "
        },
        {
            "chapter": 49,
            "verse": 16,
            "name": "Jeremiah 49:16",
            "text": " Arrogantia tua decepit te,  et superbia cordis tui,  qui habitas in cavernis petræ,  et apprehendere niteris altitudinem collis :  cum exaltaveris quasi aquila nidum tuum,  inde detraham te, dicit Dominus. "
        },
        {
            "chapter": 49,
            "verse": 17,
            "name": "Jeremiah 49:17",
            "text": " Et erit Idumæa deserta :  omnis qui transibit per eam stupebit,  et sibilabit super omnes plagas ejus. "
        },
        {
            "chapter": 49,
            "verse": 18,
            "name": "Jeremiah 49:18",
            "text": " Sicut subversa est Sodoma et Gomorrha,  et vicinæ ejus, ait Dominus :  non habitabit ibi vir,  et non incolet eam filius hominis. "
        },
        {
            "chapter": 49,
            "verse": 19,
            "name": "Jeremiah 49:19",
            "text": " Ecce quasi leo ascendet  de superbia Jordanis ad pulchritudinem robustam,  quia subito currere faciam eum ad illam.  Et quis erit electus, quem præponam ei ?  quis enim similis mei ?  et quis sustinebit me ?  et quis est iste pastor, qui resistat vultui meo ? "
        },
        {
            "chapter": 49,
            "verse": 20,
            "name": "Jeremiah 49:20",
            "text": " Propterea audite consilium Domini quod iniit de Edom,  et cogitationes ejus quas cogitavit de habitatoribus Theman :  si non dejecerint eos parvuli gregis,  nisi dissipaverint cum eis habitaculum eorum. "
        },
        {
            "chapter": 49,
            "verse": 21,
            "name": "Jeremiah 49:21",
            "text": " A voce ruinæ eorum commota est terra ;  clamor in mari Rubro auditus est vocis ejus. "
        },
        {
            "chapter": 49,
            "verse": 22,
            "name": "Jeremiah 49:22",
            "text": " Ecce quasi aquila ascendet,  et avolabit, et expandet alas suas super Bosran :  et erit cor fortium Idumææ in die illa  quasi cor mulieris parturientis.  "
        },
        {
            "chapter": 49,
            "verse": 23,
            "name": "Jeremiah 49:23",
            "text": " Ad Damascum.   Confusa est Emath et Arphad,  quia auditum pessimum audierunt :  turbati sunt in mari ;  præ sollicitudine quiescere non potuit. "
        },
        {
            "chapter": 49,
            "verse": 24,
            "name": "Jeremiah 49:24",
            "text": " Dissoluta est Damascus,  versa est in fugam :  tremor apprehendit eam,  angustia et dolores tenuerunt eam quasi parturientem. "
        },
        {
            "chapter": 49,
            "verse": 25,
            "name": "Jeremiah 49:25",
            "text": " Quomodo dereliquerunt civitatem laudabilem,  urbem lætitiæ ? "
        },
        {
            "chapter": 49,
            "verse": 26,
            "name": "Jeremiah 49:26",
            "text": " Ideo cadent juvenes ejus in plateis ejus,  et omnes viri prælii conticescent in die illa,  ait Dominus exercituum. "
        },
        {
            "chapter": 49,
            "verse": 27,
            "name": "Jeremiah 49:27",
            "text": " Et succendam ignem in muro Damasci,  et devorabit mœnia Benadad.  "
        },
        {
            "chapter": 49,
            "verse": 28,
            "name": "Jeremiah 49:28",
            "text": " Ad Cedar, et ad regna Asor, quæ percussit Nabuchodonosor rex Babylonis.   Hæc dicit Dominus :  Surgite, et ascendite ad Cedar,  et vastate filios orientis. "
        },
        {
            "chapter": 49,
            "verse": 29,
            "name": "Jeremiah 49:29",
            "text": " Tabernacula eorum, et greges eorum capient :  pelles eorum, et omnia vasa eorum,  et camelos eorum tollent sibi,  et vocabunt super eos formidinem in circuitu. "
        },
        {
            "chapter": 49,
            "verse": 30,
            "name": "Jeremiah 49:30",
            "text": " Fugite, abite vehementer, in voraginibus sedete,  qui habitatis Asor, ait Dominus :  iniit enim contra vos Nabuchodonosor rex Babylonis consilium,  et cogitavit adversum vos cogitationes. "
        },
        {
            "chapter": 49,
            "verse": 31,
            "name": "Jeremiah 49:31",
            "text": " Consurgite, et ascendite ad gentem quietam,  et habitantem confidenter, ait Dominus :  non ostia, nec vectes eis : soli habitant. "
        },
        {
            "chapter": 49,
            "verse": 32,
            "name": "Jeremiah 49:32",
            "text": " Et erunt cameli eorum in direptionem,  et multitudo jumentorum in prædam :  et dispergam eos in omnem ventum,  qui sunt attonsi in comam,  et ex omni confinio eorum adducam interitum super eos, ait Dominus. "
        },
        {
            "chapter": 49,
            "verse": 33,
            "name": "Jeremiah 49:33",
            "text": " Et erit Asor in habitaculum draconum,  deserta usque in æternum :  non manebit ibi vir,  nec incolet eam filius hominis.  "
        },
        {
            "chapter": 49,
            "verse": 34,
            "name": "Jeremiah 49:34",
            "text": " Quod facum est verbum Domini ad Jeremiam prophetam adversus Ælam, in principio regni Sedeciæ regis Juda, dicens :  "
        },
        {
            "chapter": 49,
            "verse": 35,
            "name": "Jeremiah 49:35",
            "text": "  Hæc dicit Dominus exercituum :  Ecce ego confringam arcum Ælam,  et summam fortitudinem eorum : "
        },
        {
            "chapter": 49,
            "verse": 36,
            "name": "Jeremiah 49:36",
            "text": " et inducam super Ælam quatuor ventos a quatuor plagis cæli,  et ventilabo eos in omnes ventos istos,  et non erit gens ad quam non perveniant profugi Ælam. "
        },
        {
            "chapter": 49,
            "verse": 37,
            "name": "Jeremiah 49:37",
            "text": " Et pavere faciam Ælam coram inimicis suis,  et in conspectu quærentium animam eorum :  et adducam super eos malum,  iram furoris mei, dicit Dominus,  et mittam post eos gladium donec consumam eos. "
        },
        {
            "chapter": 49,
            "verse": 38,
            "name": "Jeremiah 49:38",
            "text": " Et ponam solium meum in Ælam,  et perdam inde reges et principes, ait Dominus. "
        },
        {
            "chapter": 49,
            "verse": 39,
            "name": "Jeremiah 49:39",
            "text": " In novissimis autem diebus  reverti faciam captivos Ælam, dicit Dominus.  "
        }
    ]
}