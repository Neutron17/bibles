{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 5,
    "name": "Jeremiah 5",
    "verses": [
        {
            "chapter": 5,
            "verse": 1,
            "name": "Jeremiah 5:1",
            "text": "Circuite vias Jerusalem,  et aspicite, et considerate,  et quærite in plateis ejus,  an inveniatis virum facientem judicium,  et quærentem fidem :  et propitius ero ei. "
        },
        {
            "chapter": 5,
            "verse": 2,
            "name": "Jeremiah 5:2",
            "text": " Quod si etiam : Vivit Dominus, dixerint,  et hoc falso jurabunt. "
        },
        {
            "chapter": 5,
            "verse": 3,
            "name": "Jeremiah 5:3",
            "text": " Domine, oculi tui respiciunt fidem :  percussisti eos, et non doluerunt ;  attrivisti eos, et renuerunt accipere disciplinam :  induraverunt facies suas supra petram,  et noluerunt reverti. "
        },
        {
            "chapter": 5,
            "verse": 4,
            "name": "Jeremiah 5:4",
            "text": " Ego autem dixi : Forsitan pauperes sunt et stulti,  ignorantes viam Domini,  judicium Dei sui. "
        },
        {
            "chapter": 5,
            "verse": 5,
            "name": "Jeremiah 5:5",
            "text": " Ibo igitur ad optimates, et loquar eis :  ipsi enim cognoverunt viam Domini,  judicium Dei sui :  et ecce magis hi simul confregerunt jugum ;  ruperunt vincula. "
        },
        {
            "chapter": 5,
            "verse": 6,
            "name": "Jeremiah 5:6",
            "text": " Idcirco percussit eos leo de silva ;  lupus ad vesperam vastavit eos :  pardus vigilans super civitates eorum :  omnis qui egressus fuerit ex eis capietur :  quia multiplicatæ sunt prævaricationes eorum ;  confortatæ sunt aversiones eorum. "
        },
        {
            "chapter": 5,
            "verse": 7,
            "name": "Jeremiah 5:7",
            "text": " Super quo propitius tibi esse potero ?  filii tui dereliquerunt me,  et jurant in his qui non sunt dii.  Saturavi eos, et mœchati sunt,  et in domo meretricis luxuriabantur. "
        },
        {
            "chapter": 5,
            "verse": 8,
            "name": "Jeremiah 5:8",
            "text": " Equi amatores et emissarii facti sunt :  unusquisque ad uxorem proximi sui hinniebat. "
        },
        {
            "chapter": 5,
            "verse": 9,
            "name": "Jeremiah 5:9",
            "text": " Numquid super his non visitabo, dicit Dominus,  et in gente tali non ulciscetur anima mea ? "
        },
        {
            "chapter": 5,
            "verse": 10,
            "name": "Jeremiah 5:10",
            "text": " Ascendite muros ejus, et dissipate :  consummationem autem nolite facere :  auferte propagines ejus,  quia non sunt Domini. "
        },
        {
            "chapter": 5,
            "verse": 11,
            "name": "Jeremiah 5:11",
            "text": " Prævaricatione enim prævaricata est in me  domus Israël, et domus Juda, ait Dominus. "
        },
        {
            "chapter": 5,
            "verse": 12,
            "name": "Jeremiah 5:12",
            "text": " Negaverunt Dominum, et dixerunt :  Non est ipse : neque veniet super nos malum :  gladium et famem non videbimus. "
        },
        {
            "chapter": 5,
            "verse": 13,
            "name": "Jeremiah 5:13",
            "text": " Prophetæ fuerunt in ventum locuti,  et responsum non fuit in eis :  hæc ergo evenient illis. "
        },
        {
            "chapter": 5,
            "verse": 14,
            "name": "Jeremiah 5:14",
            "text": " Hæc dicit Dominus Deus exercituum :  Quia locuti estis verbum istud,  ecce ego do verba mea in ore tuo in ignem,  et populum istum in ligna,  et vorabit eos. "
        },
        {
            "chapter": 5,
            "verse": 15,
            "name": "Jeremiah 5:15",
            "text": " Ecce ego adducam super vos gentem de longinquo,  domus Israël, ait Dominus :  gentem robustam,  gentem antiquam,  gentem cujus ignorabis linguam,  nec intelliges quid loquatur. "
        },
        {
            "chapter": 5,
            "verse": 16,
            "name": "Jeremiah 5:16",
            "text": " Pharetra ejus quasi sepulchrum patens ;  universi fortes. "
        },
        {
            "chapter": 5,
            "verse": 17,
            "name": "Jeremiah 5:17",
            "text": " Et comedet segetes tuas et panem tuum ;  devorabit filios tuos et filias tuas ;  comedet gregem tuum et armenta tua ;  comedet vineam tuam et ficum tuam :  et conteret urbes munitas tuas,  in quibus tu habes fiduciam, gladio. "
        },
        {
            "chapter": 5,
            "verse": 18,
            "name": "Jeremiah 5:18",
            "text": " Verumtamen in diebus illis, ait Dominus,  non faciam vos in consummationem. "
        },
        {
            "chapter": 5,
            "verse": 19,
            "name": "Jeremiah 5:19",
            "text": " Quod si dixeritis :  Quare fecit nobis Dominus Deus noster hæc omnia ?  dices ad eos :  Sicut dereliquistis me,  et servistis deo alieno in terra vestra,  sic servietis alienis in terra non vestra. "
        },
        {
            "chapter": 5,
            "verse": 20,
            "name": "Jeremiah 5:20",
            "text": " Annuntiate hoc domui Jacob,  et auditum facite in Juda, dicentes : "
        },
        {
            "chapter": 5,
            "verse": 21,
            "name": "Jeremiah 5:21",
            "text": " Audi, popule stulte, qui non habes cor :  qui habentes oculos, non videtis ;  et aures, et non auditis. "
        },
        {
            "chapter": 5,
            "verse": 22,
            "name": "Jeremiah 5:22",
            "text": " Me ergo non timebitis, ait Dominus,  et a facie mea non dolebitis ?  qui posui arenam terminum mari,  præceptum sempiternum quod non præteribit :  et commovebuntur, et non poterunt ;  et intumescent fluctus ejus, et non transibunt illud. "
        },
        {
            "chapter": 5,
            "verse": 23,
            "name": "Jeremiah 5:23",
            "text": " Populo autem huic factum est cor incredulum et exasperans :  recesserunt, et abierunt. "
        },
        {
            "chapter": 5,
            "verse": 24,
            "name": "Jeremiah 5:24",
            "text": " Et non dixerunt in corde suo :  Metuamus Dominum Deum nostrum,  qui dat nobis pluviam temporaneam et serotinam in tempore suo,  plenitudinem annuæ messis custodientem nobis. "
        },
        {
            "chapter": 5,
            "verse": 25,
            "name": "Jeremiah 5:25",
            "text": " Iniquitates vestræ declinaverunt hæc,  et peccata vestra prohibuerunt bonum a vobis : "
        },
        {
            "chapter": 5,
            "verse": 26,
            "name": "Jeremiah 5:26",
            "text": " quia inventi sunt in populo meo impii insidiantes quasi aucupes,  laqueos ponentes et pedicas ad capiendos viros. "
        },
        {
            "chapter": 5,
            "verse": 27,
            "name": "Jeremiah 5:27",
            "text": " Sicut decipula plena avibus,  sic domus eorum plenæ dolo :  ideo magnificati sunt et ditati. "
        },
        {
            "chapter": 5,
            "verse": 28,
            "name": "Jeremiah 5:28",
            "text": " Incrassati sunt et impinguati,  et præterierunt sermones meos pessime.  Causam viduæ non judicaverunt,  causam pupilli non direxerunt,  et judicium pauperum non judicaverunt. "
        },
        {
            "chapter": 5,
            "verse": 29,
            "name": "Jeremiah 5:29",
            "text": " Numquid super his non visitabo, dicit Dominus,  aut super gentem hujuscemodi non ulciscetur anima mea ? "
        },
        {
            "chapter": 5,
            "verse": 30,
            "name": "Jeremiah 5:30",
            "text": " Stupor et mirabilia facta sunt in terra : "
        },
        {
            "chapter": 5,
            "verse": 31,
            "name": "Jeremiah 5:31",
            "text": " prophetæ prophetabant mendacium,  et sacerdotes applaudebant manibus suis,  et populus meus dilexit talia.  Quid igitur fiet in novissimo ejus ?  "
        }
    ]
}