{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 46,
    "name": "Jeremiah 46",
    "verses": [
        {
            "chapter": 46,
            "verse": 1,
            "name": "Jeremiah 46:1",
            "text": "Quod factum est verbum Domini ad Jeremiam prophetam contra gentes. "
        },
        {
            "chapter": 46,
            "verse": 2,
            "name": "Jeremiah 46:2",
            "text": "Ad Ægyptum, adversum exercitum Pharaonis Nechao regis Ægypti, qui erat juxta fluvium Euphraten in Charcamis, quem percussit Nabuchodonosor rex Babylonis, in quarto anno Joakim filii Josiæ regis Juda.  "
        },
        {
            "chapter": 46,
            "verse": 3,
            "name": "Jeremiah 46:3",
            "text": "  Præparate scutum et clypeum,  et procedite ad bellum. "
        },
        {
            "chapter": 46,
            "verse": 4,
            "name": "Jeremiah 46:4",
            "text": " Jungite equos, et ascendite, equites :  state in galeis, polite lanceas, induite vos loricis. "
        },
        {
            "chapter": 46,
            "verse": 5,
            "name": "Jeremiah 46:5",
            "text": " Quid igitur ? vidi ipsos pavidos,  et terga vertentes,  fortes eorum cæsos :  fugerunt conciti, nec respexerunt :  terror undique, ait Dominus. "
        },
        {
            "chapter": 46,
            "verse": 6,
            "name": "Jeremiah 46:6",
            "text": " Non fugiat velox,  nec salvari se putet fortis :  ad aquilonem juxta flumen Euphraten  victi sunt, et ruerunt. "
        },
        {
            "chapter": 46,
            "verse": 7,
            "name": "Jeremiah 46:7",
            "text": " Quis est iste, qui quasi flumen ascendit,  et veluti fluviorum intumescunt gurgites ejus ? "
        },
        {
            "chapter": 46,
            "verse": 8,
            "name": "Jeremiah 46:8",
            "text": " Ægyptus fluminis instar ascendit,  et velut flumina movebuntur fluctus ejus,  et dicet : Ascendens operiam terram :  perdam civitatem, et habitatores ejus. "
        },
        {
            "chapter": 46,
            "verse": 9,
            "name": "Jeremiah 46:9",
            "text": " Ascendite equos,  et exsultate in curribus,  et procedant fortes,  Æthiopia et Libyes tenentes scutum,  et Lydii arripientes et jacientes sagittas. "
        },
        {
            "chapter": 46,
            "verse": 10,
            "name": "Jeremiah 46:10",
            "text": " Dies autem ille Domini Dei exercituum dies ultionis,  ut sumat vindictam de inimicis suis :  devorabit gladius, et saturabitur,  et inebriabitur sanguine eorum :  victima enim Domini Dei exercituum  in terra aquilonis juxta flumen Euphraten. "
        },
        {
            "chapter": 46,
            "verse": 11,
            "name": "Jeremiah 46:11",
            "text": " Ascende in Galaad, et tolle resinam,  virgo filia Ægypti :  frustra multiplicas medicamina :  sanitas non erit tibi. "
        },
        {
            "chapter": 46,
            "verse": 12,
            "name": "Jeremiah 46:12",
            "text": " Audierunt gentes ignominiam tuam,  et ululatus tuus replevit terram :  quia fortis impegit in fortem,  et ambo pariter conciderunt.  "
        },
        {
            "chapter": 46,
            "verse": 13,
            "name": "Jeremiah 46:13",
            "text": " Verbum quod locutus est Dominus ad Jeremiam prophetam, super eo quod venturus esset Nabuchodonosor rex Babylonis, et percussurus terram Ægypti :  "
        },
        {
            "chapter": 46,
            "verse": 14,
            "name": "Jeremiah 46:14",
            "text": "  Annuntiate Ægypto, et auditum facite in Magdalo,  et resonet in Memphis, et in Taphnis :  dicite : Sta, et præpara te,  quia devorabit gladius ea quæ per circuitum tuum sunt. "
        },
        {
            "chapter": 46,
            "verse": 15,
            "name": "Jeremiah 46:15",
            "text": " Quare computruit fortis tuus ?  non stetit, quoniam Dominus subvertit eum. "
        },
        {
            "chapter": 46,
            "verse": 16,
            "name": "Jeremiah 46:16",
            "text": " Multiplicavit ruentes,  ceciditque vir ad proximum suum, et dicent :  Surge, et revertamur ad populum nostrum,  et ad terram nativitatis nostræ,  a facie gladii columbæ. "
        },
        {
            "chapter": 46,
            "verse": 17,
            "name": "Jeremiah 46:17",
            "text": " Vocate nomen Pharaonis regis Ægypti :  tumultum adduxit tempus. "
        },
        {
            "chapter": 46,
            "verse": 18,
            "name": "Jeremiah 46:18",
            "text": " Vivo ego, inquit Rex (Dominus exercituum nomen ejus),  quoniam sicut Thabor in montibus,  et sicut Carmelus in mari, veniet. "
        },
        {
            "chapter": 46,
            "verse": 19,
            "name": "Jeremiah 46:19",
            "text": " Vasa transmigrationis fac tibi,  habitatrix filia Ægypti :  quia Memphis in solitudinem erit,  et deseretur, et inhabitabilis erit. "
        },
        {
            "chapter": 46,
            "verse": 20,
            "name": "Jeremiah 46:20",
            "text": " Vitula elegans atque formosa Ægyptus,  stimulator ab aquilone veniet ei. "
        },
        {
            "chapter": 46,
            "verse": 21,
            "name": "Jeremiah 46:21",
            "text": " Mercenarii quoque ejus,  qui versabantur in medio ejus quasi vituli saginati,  versi sunt, et fugerunt simul,  nec stare potuerunt :  quia dies interfectionis eorum venit super eos,  tempus visitationis eorum. "
        },
        {
            "chapter": 46,
            "verse": 22,
            "name": "Jeremiah 46:22",
            "text": " Vox ejus quasi æris sonabit :  quoniam cum exercitu properabunt,  et cum securibus venient ei  quasi cædentes ligna. "
        },
        {
            "chapter": 46,
            "verse": 23,
            "name": "Jeremiah 46:23",
            "text": " Succiderunt saltum ejus, ait Dominus,  qui supputari non potest :  multiplicati sunt super locustas,  et non est eis numerus. "
        },
        {
            "chapter": 46,
            "verse": 24,
            "name": "Jeremiah 46:24",
            "text": " Confusa est filia Ægypti,  et tradita in manu populi aquilonis. "
        },
        {
            "chapter": 46,
            "verse": 25,
            "name": "Jeremiah 46:25",
            "text": " Dixit Dominus exercituum, Deus Israël :  Ecce ego visitabo super tumultum Alexandriæ,  et super Pharaonem, et super Ægyptum,  et super deos ejus, et super reges ejus,  et super Pharaonem, et super eos qui confidunt in eo : "
        },
        {
            "chapter": 46,
            "verse": 26,
            "name": "Jeremiah 46:26",
            "text": " et dabo eos in manu quærentium animam eorum,  et in manu Nabuchodonosor regis Babylonis,  et in manu servorum ejus :  et post hæc habitabitur sicut diebus pristinis, ait Dominus. "
        },
        {
            "chapter": 46,
            "verse": 27,
            "name": "Jeremiah 46:27",
            "text": " Et tu ne timeas, serve meus Jacob,  et ne paveas, Israël :  quia ecce ego salvum te faciam de longinquo,  et semen tuum de terra captivitatis tuæ :  et revertetur Jacob, et requiescet,  et prosperabitur, et non erit qui exterreat eum. "
        },
        {
            "chapter": 46,
            "verse": 28,
            "name": "Jeremiah 46:28",
            "text": " Et tu noli timere, serve meus Jacob, ait Dominus,  quia tecum ego sum :  quia ego consumam cunctas gentes ad quas ejeci te,  te vero non consumam :  sed castigabo te in judicio,  nec quasi innocenti parcam tibi.  "
        }
    ]
}