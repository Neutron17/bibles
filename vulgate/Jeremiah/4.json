{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 4,
    "name": "Jeremiah 4",
    "verses": [
        {
            "chapter": 4,
            "verse": 1,
            "name": "Jeremiah 4:1",
            "text": "Si reverteris, Israël, ait Dominus,  ad me convertere :  si abstuleris offendicula tua a facie mea,  non commoveberis. "
        },
        {
            "chapter": 4,
            "verse": 2,
            "name": "Jeremiah 4:2",
            "text": " Et jurabis : Vivit Dominus in veritate, et in judicio, et in justitia :  et benedicent eum gentes,  ipsumque laudabunt. "
        },
        {
            "chapter": 4,
            "verse": 3,
            "name": "Jeremiah 4:3",
            "text": " Hæc enim dicit Dominus viro Juda et Jerusalem :  Novate vobis novale,  et nolite serere super spinas. "
        },
        {
            "chapter": 4,
            "verse": 4,
            "name": "Jeremiah 4:4",
            "text": " Circumcidimini Domino,  et auferte præputia cordium vestrorum,  viri Juda, et habitatores Jerusalem :  ne forte egrediatur ut ignis indignatio mea,  et succendatur, et non sit qui extinguat,  propter malitiam cogitationum vestrarum. "
        },
        {
            "chapter": 4,
            "verse": 5,
            "name": "Jeremiah 4:5",
            "text": " Annuntiate in Juda, et in Jerusalem auditum facite :  loquimini, et canite tuba in terra,  clamate fortiter, et dicite :  Congregamini, et ingrediamur civitates munitas. "
        },
        {
            "chapter": 4,
            "verse": 6,
            "name": "Jeremiah 4:6",
            "text": " Levate signum in Sion ;  confortamini, nolite stare :  quia malum ego adduco ab aquilone,  et contritionem magnam. "
        },
        {
            "chapter": 4,
            "verse": 7,
            "name": "Jeremiah 4:7",
            "text": " Ascendit leo de cubili suo,  et prædo gentium se levavit :  egressus est de loco suo ut ponat terram tuam in solitudinem :  civitates tuæ vastabuntur,  remanentes absque habitatore. "
        },
        {
            "chapter": 4,
            "verse": 8,
            "name": "Jeremiah 4:8",
            "text": " Super hoc accingite vos ciliciis ;  plangite, et ululate :  quia non est aversa ira furoris Domini a nobis. "
        },
        {
            "chapter": 4,
            "verse": 9,
            "name": "Jeremiah 4:9",
            "text": " Et erit in die illa, dicit Dominus :  peribit cor regis, et cor principum,  et obstupescent sacerdotes,  et prophetæ consternabuntur. "
        },
        {
            "chapter": 4,
            "verse": 10,
            "name": "Jeremiah 4:10",
            "text": "Et dixi :  Heu ! heu ! heu ! Domine Deus,  ergone decepisti populum istum et Jerusalem,  dicens : Pax erit vobis :  et ecce pervenit gladius usque ad animam ? "
        },
        {
            "chapter": 4,
            "verse": 11,
            "name": "Jeremiah 4:11",
            "text": " In tempore illo dicetur populo huic et Jerusalem :  Ventus urens in viis quæ sunt in deserto viæ filiæ populi mei,  non ad ventilandum et ad purgandum. "
        },
        {
            "chapter": 4,
            "verse": 12,
            "name": "Jeremiah 4:12",
            "text": " Spiritus plenus ex his veniet mihi,  et nunc ego loquar judicia mea cum eis. "
        },
        {
            "chapter": 4,
            "verse": 13,
            "name": "Jeremiah 4:13",
            "text": " Ecce quasi nubes ascendet,  et quasi tempestas currus ejus :  velociores aquilis equi illius.  Væ nobis, quoniam vastati sumus. "
        },
        {
            "chapter": 4,
            "verse": 14,
            "name": "Jeremiah 4:14",
            "text": " Lava a malitia cor tuum, Jerusalem, ut salva fias :  usquequo morabuntur in te cogitationes noxiæ ? "
        },
        {
            "chapter": 4,
            "verse": 15,
            "name": "Jeremiah 4:15",
            "text": " Vox enim annuntiantis a Dan,  et notum facientis idolum de monte Ephraim. "
        },
        {
            "chapter": 4,
            "verse": 16,
            "name": "Jeremiah 4:16",
            "text": " Dicite gentibus : Ecce auditum est in Jerusalem  custodes venire de terra longinqua,  et dare super civitates Juda vocem suam : "
        },
        {
            "chapter": 4,
            "verse": 17,
            "name": "Jeremiah 4:17",
            "text": " quasi custodes agrorum facti sunt super eam in gyro,  quia me ad iracundiam provocavit, dicit Dominus. "
        },
        {
            "chapter": 4,
            "verse": 18,
            "name": "Jeremiah 4:18",
            "text": " Viæ tuæ et cogitationes tuæ fecerunt hæc tibi :  ista malitia tua, quia amara,  quia tetigit cor tuum. "
        },
        {
            "chapter": 4,
            "verse": 19,
            "name": "Jeremiah 4:19",
            "text": " Ventrem meum, ventrem meum doleo ;  sensus cordis mei turbati sunt in me.  Non tacebo, quoniam vocem buccinæ audivit anima mea,  clamorem prælii. "
        },
        {
            "chapter": 4,
            "verse": 20,
            "name": "Jeremiah 4:20",
            "text": " Contritio super contritionem vocata est,  et vastata est omnis terra :  repente vastata sunt tabernacula mea ;  subito pelles meæ. "
        },
        {
            "chapter": 4,
            "verse": 21,
            "name": "Jeremiah 4:21",
            "text": " Usquequo videbo fugientem ;  audiam vocem buccinæ ? "
        },
        {
            "chapter": 4,
            "verse": 22,
            "name": "Jeremiah 4:22",
            "text": " Quia stultus populus meus me non cognovit :  filii insipientes sunt et vecordes :  sapientes sunt ut faciant mala,  bene autem facere nescierunt. "
        },
        {
            "chapter": 4,
            "verse": 23,
            "name": "Jeremiah 4:23",
            "text": " Aspexi terram, et ecce vacua erat et nihili ;  et cælos, et non erat lux in eis. "
        },
        {
            "chapter": 4,
            "verse": 24,
            "name": "Jeremiah 4:24",
            "text": " Vidi montes, et ecce movebantur :  et omnes colles conturbati sunt. "
        },
        {
            "chapter": 4,
            "verse": 25,
            "name": "Jeremiah 4:25",
            "text": " Intuitus sum, et non erat homo :  et omne volatile cæli recessit. "
        },
        {
            "chapter": 4,
            "verse": 26,
            "name": "Jeremiah 4:26",
            "text": " Aspexi, et ecce Carmelus desertus,  et omnes urbes ejus destructæ sunt a facie Domini,  et a facie iræ furoris ejus. "
        },
        {
            "chapter": 4,
            "verse": 27,
            "name": "Jeremiah 4:27",
            "text": " Hæc enim dicit Dominus :  Deserta erit omnis terra,  sed tamen consummationem non faciam. "
        },
        {
            "chapter": 4,
            "verse": 28,
            "name": "Jeremiah 4:28",
            "text": " Lugebit terra, et mœrebunt cæli desuper,  eo quod locutus sum.  Cogitavi, et non pœnituit me,  nec aversus sum ab eo. "
        },
        {
            "chapter": 4,
            "verse": 29,
            "name": "Jeremiah 4:29",
            "text": " A voce equitis et mittentis sagittam fugit omnis civitas :  ingressi sunt ardua, et ascenderunt rupes :  universæ urbes derelictæ sunt,  et non habitat in eis homo. "
        },
        {
            "chapter": 4,
            "verse": 30,
            "name": "Jeremiah 4:30",
            "text": " Tu autem vastata, quid facies ?  cum vestieris te coccino,  cum ornata fueris monili aureo,  et pinxeris stibio oculos tuos,  frustra componeris :  contempserunt te amatores tui ;  animam tuam quærent. "
        },
        {
            "chapter": 4,
            "verse": 31,
            "name": "Jeremiah 4:31",
            "text": " Vocem enim quasi parturientis audivi,  angustias ut puerperæ :  vox filiæ Sion intermorientis,  expandentisque manus suas :  Væ mihi, quia defecit anima mea propter interfectos !  "
        }
    ]
}