{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 17,
    "name": "Jeremiah 17",
    "verses": [
        {
            "chapter": 17,
            "verse": 1,
            "name": "Jeremiah 17:1",
            "text": "Peccatum Juda scriptum est stylo ferreo  in ungue adamantino,  exaratum super latitudinem cordis eorum,  et in cornibus ararum eorum. "
        },
        {
            "chapter": 17,
            "verse": 2,
            "name": "Jeremiah 17:2",
            "text": " Cum recordati fuerint filii eorum ararum suarum,  et lucorum suorum,  lignorumque frondentium,  in montibus excelsis, "
        },
        {
            "chapter": 17,
            "verse": 3,
            "name": "Jeremiah 17:3",
            "text": " sacrificantes in agro :  fortitudinem tuam, et omnes thesauros tuos in direptionem dabo ;  excelsa tua propter peccata in universis finibus tuis. "
        },
        {
            "chapter": 17,
            "verse": 4,
            "name": "Jeremiah 17:4",
            "text": " Et relinqueris sola ab hæreditate tua, quam dedi tibi,  et servire te faciam inimicis tuis in terra quam ignoras :  quoniam ignem succendisti in furore meo :  usque in æternum ardebit. "
        },
        {
            "chapter": 17,
            "verse": 5,
            "name": "Jeremiah 17:5",
            "text": " Hæc dicit Dominus :  Maledictus homo qui confidit in homine,  et ponit carnem brachium suum,  et a Domino recedit cor ejus. "
        },
        {
            "chapter": 17,
            "verse": 6,
            "name": "Jeremiah 17:6",
            "text": " Erit enim quasi myricæ in deserto,  et non videbit cum venerit bonum :  sed habitabit in siccitate in deserto,  in terra salsuginis et inhabitabili. "
        },
        {
            "chapter": 17,
            "verse": 7,
            "name": "Jeremiah 17:7",
            "text": " Benedictus vir qui confidit in Domino,  et erit Dominus fiducia ejus. "
        },
        {
            "chapter": 17,
            "verse": 8,
            "name": "Jeremiah 17:8",
            "text": " Et erit quasi lignum quod transplantatur super aquas,  quod ad humorem mittit radices suas,  et non timebit cum venerit æstus :  et erit folium ejus viride,  et in tempore siccitatis non erit sollicitum,  nec aliquando desinet facere fructum. "
        },
        {
            "chapter": 17,
            "verse": 9,
            "name": "Jeremiah 17:9",
            "text": " Pravum est cor omnium, et inscrutabile :  quis cognoscet illud ? "
        },
        {
            "chapter": 17,
            "verse": 10,
            "name": "Jeremiah 17:10",
            "text": " Ego Dominus scrutans cor,  et probans renes :  qui do unicuique juxta viam suam,  et juxta fructum adinventionum suarum. "
        },
        {
            "chapter": 17,
            "verse": 11,
            "name": "Jeremiah 17:11",
            "text": " Perdix fovit quæ non peperit :  fecit divitias, et non in judicio :  in dimidio dierum suorum derelinquet eas,  et in novissimo suo erit insipiens. "
        },
        {
            "chapter": 17,
            "verse": 12,
            "name": "Jeremiah 17:12",
            "text": " Solium gloriæ altitudinis a principio,  locus sanctificationis nostræ. "
        },
        {
            "chapter": 17,
            "verse": 13,
            "name": "Jeremiah 17:13",
            "text": " Exspectatio Israël, Domine,  omnes qui te derelinquunt confundentur :  recedentes a te, in terra scribentur,  quoniam dereliquerunt venam aquarum viventium Dominum. "
        },
        {
            "chapter": 17,
            "verse": 14,
            "name": "Jeremiah 17:14",
            "text": " Sana me, Domine, et sanabor :  salvum me fac, et salvus ero :  quoniam laus mea tu es. "
        },
        {
            "chapter": 17,
            "verse": 15,
            "name": "Jeremiah 17:15",
            "text": " Ecce ipsi dicunt ad me :  Ubi est verbum Domini ? veniat : "
        },
        {
            "chapter": 17,
            "verse": 16,
            "name": "Jeremiah 17:16",
            "text": " et ego non sum turbatus, te pastorem sequens :  et diem hominis non desideravi, tu scis :  quod egressum est de labiis meis, rectum in conspectu tuo fuit. "
        },
        {
            "chapter": 17,
            "verse": 17,
            "name": "Jeremiah 17:17",
            "text": " Non sis tu mihi formidini :  spes mea tu in die afflictionis. "
        },
        {
            "chapter": 17,
            "verse": 18,
            "name": "Jeremiah 17:18",
            "text": " Confundantur qui me persequuntur,  et non confundar ego :  paveant illi,  et non paveam ego :  induc super eos diem afflictionis,  et duplici contritione contere eos.  "
        },
        {
            "chapter": 17,
            "verse": 19,
            "name": "Jeremiah 17:19",
            "text": " Hæc dicit Dominus ad me : Vade, et sta in porta filiorum populi, per quam ingrediuntur reges Juda, et egrediuntur, et in cunctis portis Jerusalem : "
        },
        {
            "chapter": 17,
            "verse": 20,
            "name": "Jeremiah 17:20",
            "text": "et dices ad eos :   Audite verbum Domini,  reges Juda, et omnis Juda,  cunctique habitatores Jerusalem,  qui ingredimini per portas istas. "
        },
        {
            "chapter": 17,
            "verse": 21,
            "name": "Jeremiah 17:21",
            "text": " Hæc dicit Dominus :  Custodite animas vestras,  et nolite portare pondera in die sabbati,  nec inferatis per portas Jerusalem : "
        },
        {
            "chapter": 17,
            "verse": 22,
            "name": "Jeremiah 17:22",
            "text": " et nolite ejicere onera de domibus vestris in die sabbati,  et omne opus non facietis :  sanctificate diem sabbati,  sicut præcepi patribus vestris. "
        },
        {
            "chapter": 17,
            "verse": 23,
            "name": "Jeremiah 17:23",
            "text": " Et non audierunt, nec inclinaverunt aurem suam :  sed induraverunt cervicem suam, ne audirent me,  et ne acciperent disciplinam. "
        },
        {
            "chapter": 17,
            "verse": 24,
            "name": "Jeremiah 17:24",
            "text": " Et erit : si audieritis me, dicit Dominus,  ut non inferatis onera per portas civitatis hujus in die sabbati :  et si sanctificaveritis diem sabbati,  ne faciatis in eo omne opus : "
        },
        {
            "chapter": 17,
            "verse": 25,
            "name": "Jeremiah 17:25",
            "text": " ingredientur per portas civitatis hujus reges et principes,  sedentes super solium David,  et ascendentes in curribus et equis,  ipsi et principes eorum,  viri Juda, et habitatores Jerusalem :  et habitabitur civitas hæc in sempiternum. "
        },
        {
            "chapter": 17,
            "verse": 26,
            "name": "Jeremiah 17:26",
            "text": " Et venient de civitatibus Juda,  et de circuitu Jerusalem,  et de terra Benjamin,  et de campestribus, et de montuosis, et ab austro,  portantes holocaustum, et victimam,  et sacrificium, et thus,  et inferent oblationem in domum Domini. "
        },
        {
            "chapter": 17,
            "verse": 27,
            "name": "Jeremiah 17:27",
            "text": " Si autem non audieritis me  ut sanctificetis diem sabbati,  et ne portetis onus,  et ne inferatis per portas Jerusalem in die sabbati,  succendam ignem in portis ejus,  et devorabit domos Jerusalem,  et non extinguetur.  "
        }
    ]
}