{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 24,
    "name": "Jeremiah 24",
    "verses": [
        {
            "chapter": 24,
            "verse": 1,
            "name": "Jeremiah 24:1",
            "text": "Ostendit mihi Dominus : et ecce duo calathi pleni ficis, positi ante templum Domini, postquam transtulit Nabuchodonosor rex Babylonis Jechoniam filium Joakim, regem Juda, et principes ejus, et fabrum, et inclusorem, de Jerusalem, et adduxit eos in Babylonem. "
        },
        {
            "chapter": 24,
            "verse": 2,
            "name": "Jeremiah 24:2",
            "text": "Calathus unus ficus bonas habebat nimis, ut solent ficus esse primi temporis : et calathus unus ficus habebat malas nimis, quæ comedi non poterant eo quod essent malæ. "
        },
        {
            "chapter": 24,
            "verse": 3,
            "name": "Jeremiah 24:3",
            "text": "Et dixit Dominus ad me : Quid tu vides, Jeremia ? Et dixi : Ficus, ficus bonas, bonas valde : et malas, malas valde, quæ comedi non possunt eo quod sint malæ. "
        },
        {
            "chapter": 24,
            "verse": 4,
            "name": "Jeremiah 24:4",
            "text": "Et factum est verbum Domini ad me, dicens :  "
        },
        {
            "chapter": 24,
            "verse": 5,
            "name": "Jeremiah 24:5",
            "text": "  Hæc dicit Dominus Deus Israël :  Sicut ficus hæ bonæ,  sic cognoscam transmigrationem Juda,  quam emisi de loco isto in terram Chaldæorum, in bonum. "
        },
        {
            "chapter": 24,
            "verse": 6,
            "name": "Jeremiah 24:6",
            "text": " Et ponam oculos meos super eos ad placandum,  et reducam eos in terram hanc :  et ædificabo eos, et non destruam :  et plantabo eos, et non evellam. "
        },
        {
            "chapter": 24,
            "verse": 7,
            "name": "Jeremiah 24:7",
            "text": " Et dabo eis cor ut sciant me,  quia ego sum Dominus :  et erunt mihi in populum,  et ego ero eis in Deum,  quia revertentur ad me in toto corde suo. "
        },
        {
            "chapter": 24,
            "verse": 8,
            "name": "Jeremiah 24:8",
            "text": " Et sicut ficus pessimæ quæ comedi non possunt eo quod sint malæ,  hæc dicit Dominus :  Sic dabo Sedeciam regem Juda,  et principes ejus, et reliquos de Jerusalem,  qui remanserunt in urbe hac,  et qui habitant in terra Ægypti. "
        },
        {
            "chapter": 24,
            "verse": 9,
            "name": "Jeremiah 24:9",
            "text": " Et dabo eos in vexationem,  afflictionemque omnibus regnis terræ,  in opprobrium, et in parabolam,  et in proverbium, et in maledictionem  in universis locis ad quæ ejeci eos. "
        },
        {
            "chapter": 24,
            "verse": 10,
            "name": "Jeremiah 24:10",
            "text": " Et mittam in eis gladium, et famem, et pestem,  donec consumantur de terra quam dedi eis et patribus eorum.  "
        }
    ]
}