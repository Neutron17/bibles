{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 50,
    "name": "Jeremiah 50",
    "verses": [
        {
            "chapter": 50,
            "verse": 1,
            "name": "Jeremiah 50:1",
            "text": "Verbum quod locutus est Dominus de Babylone et de terra Chaldæorum, in manu Jeremiæ prophetæ.  "
        },
        {
            "chapter": 50,
            "verse": 2,
            "name": "Jeremiah 50:2",
            "text": "  Annuntiate in gentibus, et auditum facite :  levate signum, prædicate, et nolite celare :  dicite : Capta est Babylon,  confusus est Bel, victus est Merodach,  confusa sunt sculptilia ejus,  superata sunt idola eorum. "
        },
        {
            "chapter": 50,
            "verse": 3,
            "name": "Jeremiah 50:3",
            "text": " Quoniam ascendit contra eam gens ab aquilone,  quæ ponet terram ejus in solitudinem,  et non erit qui habitet in ea ab homine usque ad pecus :  et moti sunt, et abierunt. "
        },
        {
            "chapter": 50,
            "verse": 4,
            "name": "Jeremiah 50:4",
            "text": " In diebus illis, et in tempore illo, ait Dominus,  venient filii Israël ipsi et filii Juda simul :  ambulantes et flentes properabunt,  et Dominum Deum suum quærent : "
        },
        {
            "chapter": 50,
            "verse": 5,
            "name": "Jeremiah 50:5",
            "text": " in Sion interrogabunt viam, huc facies eorum :  venient, et apponentur ad Dominum fœdere sempiterno,  quod nulla oblivione delebitur. "
        },
        {
            "chapter": 50,
            "verse": 6,
            "name": "Jeremiah 50:6",
            "text": " Grex perditus factus est populus meus :  pastores eorum seduxerunt eos,  feceruntque vagari in montibus :  de monte in collem transierunt ;  obliti sunt cubilis sui. "
        },
        {
            "chapter": 50,
            "verse": 7,
            "name": "Jeremiah 50:7",
            "text": " Omnes qui invenerunt comederunt eos,  et hostes eorum dixerunt : Non peccavimus :  pro eo quod peccaverunt Domino decori justitiæ,  et exspectationi patrum eorum Domino. "
        },
        {
            "chapter": 50,
            "verse": 8,
            "name": "Jeremiah 50:8",
            "text": " Recedite de medio Babylonis,  et de terra Chaldæorum egredimini,  et estote quasi hædi ante gregem. "
        },
        {
            "chapter": 50,
            "verse": 9,
            "name": "Jeremiah 50:9",
            "text": " Quoniam ecce ego suscito,  et adducam in Babylonem  congregationem gentium magnarum de terra aquilonis,  et præparabuntur adversus eam, et inde capietur :  sagitta ejus quasi viri fortis interfectoris :  non revertetur vacua. "
        },
        {
            "chapter": 50,
            "verse": 10,
            "name": "Jeremiah 50:10",
            "text": " Et erit Chaldæa in prædam :  omnes vastantes eam replebuntur, ait Dominus. "
        },
        {
            "chapter": 50,
            "verse": 11,
            "name": "Jeremiah 50:11",
            "text": " Quoniam exsultatis, et magna loquimini,  diripientes hæreditatem meam :  quoniam effusi estis sicut vituli super herbam,  et mugistis sicut tauri : "
        },
        {
            "chapter": 50,
            "verse": 12,
            "name": "Jeremiah 50:12",
            "text": " confusa est mater vestra nimis,  et adæquata pulveri, quæ genuit vos :  ecce novissima erit in gentibus,  deserta, invia, et arens. "
        },
        {
            "chapter": 50,
            "verse": 13,
            "name": "Jeremiah 50:13",
            "text": " Ab ira Domini non habitabitur,  sed redigetur tota in solitudinem :  omnis qui transibit per Babylonem stupebit,  et sibilabit super universis plagis ejus. "
        },
        {
            "chapter": 50,
            "verse": 14,
            "name": "Jeremiah 50:14",
            "text": " Præparamini contra Babylonem per circuitum,  omnes qui tenditis arcum :  debellate eam, non parcatis jaculis,  quia Domino peccavit. "
        },
        {
            "chapter": 50,
            "verse": 15,
            "name": "Jeremiah 50:15",
            "text": " Clamate adversus eam,  ubique dedit manum :  ceciderunt fundamenta ejus,  destructi sunt muri ejus,  quoniam ultio Domini est :  ultionem accipite de ea :  sicut fecit, facite ei. "
        },
        {
            "chapter": 50,
            "verse": 16,
            "name": "Jeremiah 50:16",
            "text": " Disperdite satorem de Babylone,  et tenentem falcem in tempore messis :  a facie gladii columbæ  unusquisque ad populum suum convertetur,  et singuli ad terram suam fugient. "
        },
        {
            "chapter": 50,
            "verse": 17,
            "name": "Jeremiah 50:17",
            "text": " Grex dispersus Israël :  leones ejecerunt eum.  Primus comedit eum rex Assur :  iste novissimus exossavit eum  Nabuchodonosor rex Babylonis. "
        },
        {
            "chapter": 50,
            "verse": 18,
            "name": "Jeremiah 50:18",
            "text": " Propterea hæc dicit Dominus exercituum, Deus Israël :  Ecce ego visitabo regem Babylonis et terram ejus,  sicut visitavi regem Assur : "
        },
        {
            "chapter": 50,
            "verse": 19,
            "name": "Jeremiah 50:19",
            "text": " et reducam Israël ad habitaculum suum :  et pascetur Carmelum et Basan,  et in monte Ephraim et Galaad saturabitur anima ejus. "
        },
        {
            "chapter": 50,
            "verse": 20,
            "name": "Jeremiah 50:20",
            "text": " In diebus illis, et in tempore illo, ait Dominus,  quæretur iniquitas Israël, et non erit,  et peccatum Juda, et non invenietur :  quoniam propitius ero eis quos reliquero. "
        },
        {
            "chapter": 50,
            "verse": 21,
            "name": "Jeremiah 50:21",
            "text": " Super terram dominantium ascende,  et super habitatores ejus visita :  dissipa, et interfice quæ post eos sunt, ait Dominus,  et fac juxta omnia quæ præcepi tibi. "
        },
        {
            "chapter": 50,
            "verse": 22,
            "name": "Jeremiah 50:22",
            "text": " Vox belli in terra, et contritio magna. "
        },
        {
            "chapter": 50,
            "verse": 23,
            "name": "Jeremiah 50:23",
            "text": " Quomodo confractus est et contritus malleus universæ terræ ?  quomodo versa est in desertum Babylon in gentibus ? "
        },
        {
            "chapter": 50,
            "verse": 24,
            "name": "Jeremiah 50:24",
            "text": " Illaqueavi te, et capta es, Babylon,  et nesciebas :  inventa es et apprehensa,  quoniam Dominum provocasti. "
        },
        {
            "chapter": 50,
            "verse": 25,
            "name": "Jeremiah 50:25",
            "text": " Aperuit Dominus thesaurum suum,  et protulit vasa iræ suæ,  quoniam opus est Domino Deo exercituum,  in terra Chaldæorum. "
        },
        {
            "chapter": 50,
            "verse": 26,
            "name": "Jeremiah 50:26",
            "text": " Venite ad eam ab extremis finibus ;  aperite ut exeant qui conculcent eam :  tollite de via lapides, et redigite in acervos :  et interficite eam, nec sit quidquam reliquum. "
        },
        {
            "chapter": 50,
            "verse": 27,
            "name": "Jeremiah 50:27",
            "text": " Dissipate universos fortes ejus :  descendant in occisionem :  væ eis, quia venit dies eorum,  tempus visitationis eorum ! "
        },
        {
            "chapter": 50,
            "verse": 28,
            "name": "Jeremiah 50:28",
            "text": " Vox fugientium,  et eorum qui evaserunt de terra Babylonis,  ut annuntient in Sion ultionem Domini Dei nostri,  ultionem templi ejus. "
        },
        {
            "chapter": 50,
            "verse": 29,
            "name": "Jeremiah 50:29",
            "text": " Annuntiate in Babylonem plurimis,  omnibus qui tendunt arcum :  consistite adversus eam per gyrum,  et nullus evadat :  reddite ei secundum opus suum :  juxta omnia quæ fecit, facite illi,  quia contra Dominum erecta est,  adversum Sanctum Israël. "
        },
        {
            "chapter": 50,
            "verse": 30,
            "name": "Jeremiah 50:30",
            "text": " Idcirco cadent juvenes ejus in plateis ejus,  et omnes viri bellatores ejus conticescent in die illa,  ait Dominus. "
        },
        {
            "chapter": 50,
            "verse": 31,
            "name": "Jeremiah 50:31",
            "text": " Ecce ego ad te, superbe !  dicit Dominus Deus exercituum :  quia venit dies tuus,  tempus visitationis tuæ. "
        },
        {
            "chapter": 50,
            "verse": 32,
            "name": "Jeremiah 50:32",
            "text": " Et cadet superbus, et corruet,  et non erit qui suscitet eum :  et succendam ignem in urbibus ejus,  et devorabit omnia in circuitu ejus. "
        },
        {
            "chapter": 50,
            "verse": 33,
            "name": "Jeremiah 50:33",
            "text": " Hæc dicit Dominus exercituum :  Calumniam sustinent filii Israël,  et filii Juda simul :  omnes qui ceperunt eos, tenent :  nolunt dimittere eos. "
        },
        {
            "chapter": 50,
            "verse": 34,
            "name": "Jeremiah 50:34",
            "text": " Redemptor eorum fortis,  Dominus exercituum nomen ejus :  judicio defendet causam eorum,  ut exterreat terram,  et commoveat habitatores Babylonis. "
        },
        {
            "chapter": 50,
            "verse": 35,
            "name": "Jeremiah 50:35",
            "text": " Gladius ad Chaldæos, ait Dominus,  et ad habitatores Babylonis,  et ad principes, et ad sapientes ejus. "
        },
        {
            "chapter": 50,
            "verse": 36,
            "name": "Jeremiah 50:36",
            "text": " Gladius ad divinos ejus, qui stulti erunt :  gladius ad fortes illius, qui timebunt. "
        },
        {
            "chapter": 50,
            "verse": 37,
            "name": "Jeremiah 50:37",
            "text": " Gladius ad equos ejus, et ad currus ejus,  et ad omne vulgus quod est in medio ejus :  et erunt quasi mulieres :  gladius ad thesauros ejus, qui diripientur. "
        },
        {
            "chapter": 50,
            "verse": 38,
            "name": "Jeremiah 50:38",
            "text": " Siccitas super aquas ejus erit, et arescent,  quia terra sculptilium est, et in portentis gloriantur. "
        },
        {
            "chapter": 50,
            "verse": 39,
            "name": "Jeremiah 50:39",
            "text": " Propterea habitabunt dracones cum faunis ficariis,  et habitabunt in ea struthiones :  et non inhabitabitur ultra usque in sempiternum,  nec exstruetur usque ad generationem et generationem. "
        },
        {
            "chapter": 50,
            "verse": 40,
            "name": "Jeremiah 50:40",
            "text": " Sicut subvertit Dominus Sodomam et Gomorrham,  et vicinas ejus, ait Dominus,  non habitabit ibi vir,  et non incolet eam filius hominis. "
        },
        {
            "chapter": 50,
            "verse": 41,
            "name": "Jeremiah 50:41",
            "text": " Ecce populus venit ab aquilone,  et gens magna, et reges multi  consurgent a finibus terræ. "
        },
        {
            "chapter": 50,
            "verse": 42,
            "name": "Jeremiah 50:42",
            "text": " Arcum et scutum apprehendent :  crudeles sunt, et immisericordes :  vox eorum quasi mare sonabit,  et super equos ascendent,  sicut vir paratus ad prælium contra te, filia Babylon. "
        },
        {
            "chapter": 50,
            "verse": 43,
            "name": "Jeremiah 50:43",
            "text": " Audivit rex Babylonis famam eorum,  et dissolutæ sunt manus ejus :  angustia apprehendit eum,  dolor quasi parturientem. "
        },
        {
            "chapter": 50,
            "verse": 44,
            "name": "Jeremiah 50:44",
            "text": " Ecce quasi leo ascendet,  de superbia Jordanis ad pulchritudinem robustam,  quia subito currere faciam eum ad illam.  Et quis erit electus, quem præponam ei ?  quis est enim similis mei ?  et quis sustinebit me ?  et quis est iste pastor, qui resistat vultui meo ? "
        },
        {
            "chapter": 50,
            "verse": 45,
            "name": "Jeremiah 50:45",
            "text": " Propterea audite consilium Domini  quod mente concepit adversum Babylonem,  et cogitationes ejus  quas cogitavit super terram Chaldæorum :  nisi detraxerint eos parvuli gregum,  nisi dissipatum fuerit cum ipsis habitaculum eorum. "
        },
        {
            "chapter": 50,
            "verse": 46,
            "name": "Jeremiah 50:46",
            "text": " A voce captivitatis Babylonis commota est terra,  et clamor inter gentes auditus est.  "
        }
    ]
}