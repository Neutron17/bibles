{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 42,
    "name": "Jeremiah 42",
    "verses": [
        {
            "chapter": 42,
            "verse": 1,
            "name": "Jeremiah 42:1",
            "text": "Et accesserunt omnes principes bellatorum, et Johanan filius Caree, et Jezonias filius Osaiæ, et reliquum vulgus, a parvo usque ad magnum, "
        },
        {
            "chapter": 42,
            "verse": 2,
            "name": "Jeremiah 42:2",
            "text": "dixeruntque ad Jeremiam prophetam : Cadat oratio nostra in conspectu tuo, et ora pro nobis ad Dominum Deum tuum, pro universis reliquiis istis, quia derelicti sumus pauci de pluribus, sicut oculi tui nos intuentur : "
        },
        {
            "chapter": 42,
            "verse": 3,
            "name": "Jeremiah 42:3",
            "text": "et annuntiet nobis Dominus Deus tuus viam per quam pergamus, et verbum quod faciamus. "
        },
        {
            "chapter": 42,
            "verse": 4,
            "name": "Jeremiah 42:4",
            "text": "Dixit autem ad eos Jeremias propheta : Audivi. Ecce ego oro ad Dominum Deum vestrum secundum verba vestra : omne verbum quodcumque responderit mihi indicabo vobis, nec celabo vos quidquam. "
        },
        {
            "chapter": 42,
            "verse": 5,
            "name": "Jeremiah 42:5",
            "text": "Et illi dixerunt ad Jeremiam : Sit Dominus inter nos testis veritatis et fidei, si non juxta omne verbum in quo miserit te Dominus Deus tuus ad nos, sic faciemus : "
        },
        {
            "chapter": 42,
            "verse": 6,
            "name": "Jeremiah 42:6",
            "text": "sive bonum est, sive malum, voci Domini Dei nostri, ad quem mittimus te, obediemus, ut bene sit nobis cum audierimus vocem Domini Dei nostri. "
        },
        {
            "chapter": 42,
            "verse": 7,
            "name": "Jeremiah 42:7",
            "text": "Cum autem completi essent decem dies, factum est verbum Domini ad Jeremiam, "
        },
        {
            "chapter": 42,
            "verse": 8,
            "name": "Jeremiah 42:8",
            "text": "vocavitque Johanan filium Caree, et omnes principes bellatorum qui erant cum eo, et universum populum, a minimo usque ad magnum. "
        },
        {
            "chapter": 42,
            "verse": 9,
            "name": "Jeremiah 42:9",
            "text": "Et dixit ad eos : Hæc dicit Dominus Deus Israël, ad quem misistis me ut prosternerem preces vestras in conspectu ejus : "
        },
        {
            "chapter": 42,
            "verse": 10,
            "name": "Jeremiah 42:10",
            "text": "Si quiescentes manseritis in terra hac, ædificabo vos, et non destruam : plantabo, et non evellam : jam enim placatus sum super malo quod feci vobis. "
        },
        {
            "chapter": 42,
            "verse": 11,
            "name": "Jeremiah 42:11",
            "text": "Nolite timere a facie regis Babylonis, quem vos pavidi formidatis : nolite metuere eum, dicit Dominus, quia vobiscum sum ego ut salvos vos faciam, et eruam de manu ejus : "
        },
        {
            "chapter": 42,
            "verse": 12,
            "name": "Jeremiah 42:12",
            "text": "et dabo vobis misericordias, et miserebor vestri, et habitare vos faciam in terra vestra. "
        },
        {
            "chapter": 42,
            "verse": 13,
            "name": "Jeremiah 42:13",
            "text": "Si autem dixeritis vos : Non habitabimus in terra ista, nec audiemus vocem Domini Dei nostri, "
        },
        {
            "chapter": 42,
            "verse": 14,
            "name": "Jeremiah 42:14",
            "text": "dicentes : Nequaquam, sed ad terram Ægypti pergemus, ubi non videbimus bellum, et clangorem tubæ non audiemus, et famem non sustinebimus, et ibi habitabimus : "
        },
        {
            "chapter": 42,
            "verse": 15,
            "name": "Jeremiah 42:15",
            "text": "propter hoc nunc audite verbum Domini, reliquiæ Juda : Hæc dicit Dominus exercituum, Deus Israël : Si posueritis faciem vestram ut ingrediamini Ægyptum, et intraveritis ut ibi habitetis, "
        },
        {
            "chapter": 42,
            "verse": 16,
            "name": "Jeremiah 42:16",
            "text": "gladius quem vos formidatis ibi comprehendet vos in terra Ægypti : et fames, pro qua estis solliciti, adhærebit vobis in Ægypto, et ibi moriemini. "
        },
        {
            "chapter": 42,
            "verse": 17,
            "name": "Jeremiah 42:17",
            "text": "Omnesque viri qui posuerunt faciem suam ut ingrediantur Ægyptum, ut habitent ibi, morientur gladio, et fame, et peste : nullus de eis remanebit, nec effugiet a facie mali quod ego afferam super eos. "
        },
        {
            "chapter": 42,
            "verse": 18,
            "name": "Jeremiah 42:18",
            "text": "Quia hæc dicit Dominus exercituum, Deus Israël : Sicut conflatus est furor meus et indignatio mea super habitatores Jerusalem, sic conflabitur indignatio mea super vos cum ingressi fueritis Ægyptum : et eritis in jusjurandum, et in stuporem, et in maledictum, et in opprobrium, et nequaquam ultra videbitis locum istum. "
        },
        {
            "chapter": 42,
            "verse": 19,
            "name": "Jeremiah 42:19",
            "text": "Verbum Domini super vos, reliquiæ Juda : Nolite intrare Ægyptum : scientes scietis, quia obtestatus sum vos hodie, "
        },
        {
            "chapter": 42,
            "verse": 20,
            "name": "Jeremiah 42:20",
            "text": "quia decepistis animas vestras. Vos enim misistis me ad Dominum Deum nostrum, dicentes : Ora pro nobis ad Dominum Deum nostrum, et juxta omnia quæcumque dixerit tibi Dominus Deus noster, sic annuntia nobis, et faciemus. "
        },
        {
            "chapter": 42,
            "verse": 21,
            "name": "Jeremiah 42:21",
            "text": "Et annuntiavi vobis hodie, et non audistis vocem Domini Dei vestri super universis pro quibus misit me ad vos. "
        },
        {
            "chapter": 42,
            "verse": 22,
            "name": "Jeremiah 42:22",
            "text": "Nunc ergo scientes scietis quia gladio, et fame, et peste moriemini in loco ad quem voluistis intrare ut habitaretis ibi.   "
        }
    ]
}