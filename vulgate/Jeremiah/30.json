{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 30,
    "name": "Jeremiah 30",
    "verses": [
        {
            "chapter": 30,
            "verse": 1,
            "name": "Jeremiah 30:1",
            "text": "Hoc verbum quod factum est ad Jeremiam a Domino, dicens : "
        },
        {
            "chapter": 30,
            "verse": 2,
            "name": "Jeremiah 30:2",
            "text": "Hæc dicit Dominus Deus Israël, dicens : Scribe tibi omnia verba quæ locutus sum ad te, in libro. "
        },
        {
            "chapter": 30,
            "verse": 3,
            "name": "Jeremiah 30:3",
            "text": "Ecce enim dies veniunt, dicit Dominus, et convertam conversionem populi mei Israël et Juda, ait Dominus : et convertam eos ad terram quam dedi patribus eorum, et possidebunt eam. "
        },
        {
            "chapter": 30,
            "verse": 4,
            "name": "Jeremiah 30:4",
            "text": "Et hæc verba quæ locutus est Dominus ad Israël et ad Judam :  "
        },
        {
            "chapter": 30,
            "verse": 5,
            "name": "Jeremiah 30:5",
            "text": "  Quoniam hæc dicit Dominus :  Vocem terroris audivimus :  formido, et non est pax. "
        },
        {
            "chapter": 30,
            "verse": 6,
            "name": "Jeremiah 30:6",
            "text": " Interrogate, et videte si generat masculus :  quare ergo vidi omnis viri manum  super lumbum suum, quasi parturientis,  et conversæ sunt universæ facies in auruginem ? "
        },
        {
            "chapter": 30,
            "verse": 7,
            "name": "Jeremiah 30:7",
            "text": " Væ ! quia magna dies illa,  nec est similis ejus :  tempusque tribulationis est Jacob,  et ex ipso salvabitur. "
        },
        {
            "chapter": 30,
            "verse": 8,
            "name": "Jeremiah 30:8",
            "text": " Et erit in die illa, ait Dominus exercituum :  conteram jugum ejus de collo tuo,  et vincula ejus dirumpam,  et non dominabuntur ei amplius alieni : "
        },
        {
            "chapter": 30,
            "verse": 9,
            "name": "Jeremiah 30:9",
            "text": " sed servient Domino Deo suo,  et David regi suo,  quem suscitabo eis. "
        },
        {
            "chapter": 30,
            "verse": 10,
            "name": "Jeremiah 30:10",
            "text": " Tu ergo ne timeas, serve meus Jacob, ait Dominus,  neque paveas, Israël :  quia ecce ego salvabo te de terra longinqua,  et semen tuum de terra captivitatis eorum :  et revertetur Jacob, et quiescet,  et cunctis affluet bonis, et non erit quem formidet : "
        },
        {
            "chapter": 30,
            "verse": 11,
            "name": "Jeremiah 30:11",
            "text": " quoniam tecum ego sum, ait Dominus, ut salvem te.  Faciam enim consummationem in cunctis gentibus  in quibus dispersi te :  te autem non faciam in consummationem :  sed castigabo te in judicio,  ut non videaris tibi innoxius. "
        },
        {
            "chapter": 30,
            "verse": 12,
            "name": "Jeremiah 30:12",
            "text": " Quia hæc dicit Dominus :  Insanabilis fractura tua ;  pessima plaga tua : "
        },
        {
            "chapter": 30,
            "verse": 13,
            "name": "Jeremiah 30:13",
            "text": " non est qui judicet judicium tuum ad alligandum :  curationum utilitas non est tibi. "
        },
        {
            "chapter": 30,
            "verse": 14,
            "name": "Jeremiah 30:14",
            "text": " Omnes amatores tui obliti sunt tui,  teque non quærent :  plaga enim inimici percussi te castigatione crudeli :  propter multitudinem iniquitatis tuæ dura facta sunt peccata tua. "
        },
        {
            "chapter": 30,
            "verse": 15,
            "name": "Jeremiah 30:15",
            "text": " Quid clamas super contritione tua ?  insanabilis est dolor tuus :  propter multitudinem iniquitatis tuæ,  et propter dura peccata tua,  feci hæc tibi. "
        },
        {
            "chapter": 30,
            "verse": 16,
            "name": "Jeremiah 30:16",
            "text": " Propterea omnes qui comedunt te devorabuntur,  et universi hostes tui in captivitatem ducentur :  et qui te vastant vastabuntur,  cunctosque prædatores tuos dabo in prædam. "
        },
        {
            "chapter": 30,
            "verse": 17,
            "name": "Jeremiah 30:17",
            "text": " Obducam enim cicatricem tibi,  et a vulneribus tuis sanabo te, dicit Dominus.  Quia ejectam vocaverunt te, Sion :  hæc est, quæ non habebat requirentem. "
        },
        {
            "chapter": 30,
            "verse": 18,
            "name": "Jeremiah 30:18",
            "text": " Hæc dicit Dominus :  Ecce ego convertam conversionem tabernaculorum Jacob,  et tectis ejus miserebor :  et ædificabitur civitas in excelso suo,  et templum juxta ordinem suum fundabitur : "
        },
        {
            "chapter": 30,
            "verse": 19,
            "name": "Jeremiah 30:19",
            "text": " et egredietur de eis laus,  voxque ludentium.  Et multiplicabo eos, et non minuentur :  et glorificabo eos, et non attenuabuntur. "
        },
        {
            "chapter": 30,
            "verse": 20,
            "name": "Jeremiah 30:20",
            "text": " Et erunt filii ejus sicut a principio,  et cœtus ejus coram me permanebit,  et visitabo adversum omnes qui tribulant eum. "
        },
        {
            "chapter": 30,
            "verse": 21,
            "name": "Jeremiah 30:21",
            "text": " Et erit dux ejus ex eo,  et princeps de medio ejus producetur :  et applicabo eum, et accedet ad me.  Quis enim iste est qui applicet cor suum  ut appropinquet mihi ? ait Dominus : "
        },
        {
            "chapter": 30,
            "verse": 22,
            "name": "Jeremiah 30:22",
            "text": " et eritis mihi in populum, et ego ero vobis in Deum. "
        },
        {
            "chapter": 30,
            "verse": 23,
            "name": "Jeremiah 30:23",
            "text": " Ecce turbo Domini, furor egrediens, procella ruens :  in capite impiorum conquiescet. "
        },
        {
            "chapter": 30,
            "verse": 24,
            "name": "Jeremiah 30:24",
            "text": " Non avertet iram indignationis Dominus,  donec faciat et compleat cogitationem cordis sui :  in novissimo dierum intelligetis ea.  "
        }
    ]
}