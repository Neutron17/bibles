{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 44,
    "name": "Jeremiah 44",
    "verses": [
        {
            "chapter": 44,
            "verse": 1,
            "name": "Jeremiah 44:1",
            "text": "Verbum quod factum est per Jeremiam ad omnes Judæos qui habitabant in terra Ægypti, habitantes in Magdalo, et in Taphnis, et in Memphis, et in terra Phatures, dicens : "
        },
        {
            "chapter": 44,
            "verse": 2,
            "name": "Jeremiah 44:2",
            "text": "Hæc dicit Dominus exercituum, Deus Israël : Vos vidistis omne malum istud quod adduxi super Jerusalem, et super omnes urbes Juda : et ecce desertæ sunt hodie, et non est in eis habitator, "
        },
        {
            "chapter": 44,
            "verse": 3,
            "name": "Jeremiah 44:3",
            "text": "propter malitiam quam fecerunt ut me ad iracundiam provocarent, et irent ut sacrificarent, et colerent deos alienos quos nesciebant, et illi, et vos, et patres vestri. "
        },
        {
            "chapter": 44,
            "verse": 4,
            "name": "Jeremiah 44:4",
            "text": "Et misi ad vos omnes servos meos prophetas, de nocte consurgens, mittensque et dicens : Nolite facere verbum abominationis hujuscemodi, quam odivi. "
        },
        {
            "chapter": 44,
            "verse": 5,
            "name": "Jeremiah 44:5",
            "text": "Et non audierunt, nec inclinaverunt aurem suam, ut converterentur a malis suis, et non sacrificarent diis alienis. "
        },
        {
            "chapter": 44,
            "verse": 6,
            "name": "Jeremiah 44:6",
            "text": "Et conflata est indignatio mea et furor meus, et succensa est in civitatibus Juda, et in plateis Jerusalem : et versæ sunt in solitudinem et vastitatem secundum diem hanc. "
        },
        {
            "chapter": 44,
            "verse": 7,
            "name": "Jeremiah 44:7",
            "text": "Et nunc hæc dicit Dominus exercituum, Deus Israël : Quare vos facitis malum grande hoc contra animas vestras, ut intereat ex vobis vir et mulier, parvulus et lactens, de medio Judæ, nec relinquatur vobis quidquam residuum : "
        },
        {
            "chapter": 44,
            "verse": 8,
            "name": "Jeremiah 44:8",
            "text": "provocantes me in operibus manuum vestrarum, sacrificando diis alienis in terra Ægypti, in quam ingressi estis ut habitetis ibi : et dispereatis, et sitis in maledictionem et in opprobrium cunctis gentibus terræ ? "
        },
        {
            "chapter": 44,
            "verse": 9,
            "name": "Jeremiah 44:9",
            "text": "Numquid obliti estis mala patrum vestrorum, et mala regum Juda, et mala uxorum ejus, et mala vestra, et mala uxorum vestrarum, quæ fecerunt in terra Juda, et in regionibus Jerusalem ? "
        },
        {
            "chapter": 44,
            "verse": 10,
            "name": "Jeremiah 44:10",
            "text": "Non sunt mundati usque ad diem hanc : et non timuerunt, et non ambulaverunt in lege Domini, et in præceptis meis quæ dedi coram vobis et coram patribus vestris. "
        },
        {
            "chapter": 44,
            "verse": 11,
            "name": "Jeremiah 44:11",
            "text": "Ideo hæc dicit Dominus exercituum, Deus Israël : Ecce ego ponam faciem meam in vobis in malum : et disperdam omnem Judam. "
        },
        {
            "chapter": 44,
            "verse": 12,
            "name": "Jeremiah 44:12",
            "text": "Et assumam reliquias Judæ, qui posuerunt facies suas ut ingrederentur terram Ægypti, et habitarent ibi, et consumentur omnes in terra Ægypti : cadent in gladio, et in fame, et consumentur a minimo usque ad maximum : in gladio et in fame morientur, et erunt in jusjurandum, et in miraculum, et in maledictionem, et in opprobrium. "
        },
        {
            "chapter": 44,
            "verse": 13,
            "name": "Jeremiah 44:13",
            "text": "Et visitabo super habitatores terræ Ægypti sicut visitavi super Jerusalem, in gladio, et fame, et peste : "
        },
        {
            "chapter": 44,
            "verse": 14,
            "name": "Jeremiah 44:14",
            "text": "et non erit qui effugiat, et sit residuus de reliquiis Judæorum qui vadunt ut peregrinentur in terra Ægypti, et revertantur in terram Juda, ad quam ipsi elevant animas suas ut revertantur, et habitent ibi : non revertentur, nisi qui fugerint.  "
        },
        {
            "chapter": 44,
            "verse": 15,
            "name": "Jeremiah 44:15",
            "text": " Responderunt autem Jeremiæ omnes viri scientes quod sacrificarent uxores eorum diis alienis, et universæ mulieres quarum stabat multitudo grandis, et omnis populus habitantium in terra Ægypti in Phatures, dicentes : "
        },
        {
            "chapter": 44,
            "verse": 16,
            "name": "Jeremiah 44:16",
            "text": "Sermonem quem locutus es ad nos in nomine Domini, non audiemus ex te : "
        },
        {
            "chapter": 44,
            "verse": 17,
            "name": "Jeremiah 44:17",
            "text": "sed facientes faciemus omne verbum quod egredietur de ore nostro, ut sacrificemus reginæ cæli, et libemus ei libamina, sicut fecimus nos et patres nostri, reges nostri et principes nostri, in urbibus Juda, et in plateis Jerusalem : et saturati sumus panibus, et bene nobis erat, malumque non vidimus. "
        },
        {
            "chapter": 44,
            "verse": 18,
            "name": "Jeremiah 44:18",
            "text": "Ex eo autem tempore quo cessavimus sacrificare reginæ cæli, et libare ei libamina, indigemus omnibus, et gladio et fame consumpti sumus. "
        },
        {
            "chapter": 44,
            "verse": 19,
            "name": "Jeremiah 44:19",
            "text": "Quod si nos sacrificamus reginæ cæli, et libamus ei libamina, numquid sine viris nostris fecimus ei placentas ad colendum eam, et libandum ei libamina ?  "
        },
        {
            "chapter": 44,
            "verse": 20,
            "name": "Jeremiah 44:20",
            "text": " Et dixit Jeremias ad omnem populum, adversum viros, et adversum mulieres, et adversum universam plebem, qui responderant ei verbum, dicens : "
        },
        {
            "chapter": 44,
            "verse": 21,
            "name": "Jeremiah 44:21",
            "text": "Numquid non sacrificium quod sacrificastis in civitatibus Juda, et in plateis Jerusalem, vos et patres vestri, reges vestri, et principes vestri, et populus terræ, horum recordatus est Dominus, et ascendit super cor ejus ? "
        },
        {
            "chapter": 44,
            "verse": 22,
            "name": "Jeremiah 44:22",
            "text": "Et non poterat Dominus ultra portare propter malitiam studiorum vestrorum, et propter abominationes quas fecistis : et facta est terra vestra in desolationem, et in stuporem, et in maledictum, eo quod non sit habitator, sicut est dies hæc. "
        },
        {
            "chapter": 44,
            "verse": 23,
            "name": "Jeremiah 44:23",
            "text": "Propterea quod sacrificaveritis idolis, et peccaveritis Domino, et non audieritis vocem Domini, et in lege, et in præceptis, et in testimoniis ejus non ambulaveritis, idcirco evenerunt vobis mala hæc, sicut est dies hæc. "
        },
        {
            "chapter": 44,
            "verse": 24,
            "name": "Jeremiah 44:24",
            "text": "Dixit autem Jeremias ad omnem populum, et ad universas mulieres : Audite verbum Domini, omnis Juda qui estis in terra Ægypti. "
        },
        {
            "chapter": 44,
            "verse": 25,
            "name": "Jeremiah 44:25",
            "text": "Hæc inquit Dominus exercituum, Deus Israël, dicens : Vos et uxores vestræ locuti estis ore vestro, et manibus vestris implestis, dicentes : Faciamus vota nostra quæ vovimus, ut sacrificemus reginæ cæli, et libemus ei libamina. Implestis vota vestra, et opere perpetrastis ea. "
        },
        {
            "chapter": 44,
            "verse": 26,
            "name": "Jeremiah 44:26",
            "text": "Ideo audite verbum Domini, omnis Juda qui habitatis in terra Ægypti : Ecce ego juravi in nomine meo magno, ait Dominus, quia nequaquam ultra vocabitur nomen meum ex ore omnis viri Judæi, dicentis : Vivit Dominus Deus, in omni terra Ægypti. "
        },
        {
            "chapter": 44,
            "verse": 27,
            "name": "Jeremiah 44:27",
            "text": "Ecce ego vigilabo super eos in malum, et non in bonum : et consumentur omnes viri Juda qui sunt in terra Ægypti gladio et fame, donec penitus consumantur. "
        },
        {
            "chapter": 44,
            "verse": 28,
            "name": "Jeremiah 44:28",
            "text": "Et qui fugerint gladium, revertentur de terra Ægypti in terram Juda viri pauci : et scient omnes reliquiæ Juda, ingredientium terram Ægypti ut habitent ibi, cujus sermo compleatur, meus an illorum. "
        },
        {
            "chapter": 44,
            "verse": 29,
            "name": "Jeremiah 44:29",
            "text": "Et hoc vobis signum, ait Dominus, quod visitem ego super vos in loco isto, ut sciatis quia vere complebuntur sermones mei contra vos in malum : "
        },
        {
            "chapter": 44,
            "verse": 30,
            "name": "Jeremiah 44:30",
            "text": "hæc dicit Dominus : Ecce ego tradam Pharaonem Ephree regem Ægypti in manu inimicorum ejus, et in manu quærentium animam illius, sicut tradidi Sedeciam regem Juda in manu Nabuchodonosor regis Babylonis inimici sui, et quærentis animam ejus.   "
        }
    ]
}