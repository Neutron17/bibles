{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 13,
    "name": "Jeremiah 13",
    "verses": [
        {
            "chapter": 13,
            "verse": 1,
            "name": "Jeremiah 13:1",
            "text": "Hæc dicit Dominus ad me : Vade, et posside tibi lumbare lineum, et pones illud super lumbos tuos, et in aquam non inferes illud. "
        },
        {
            "chapter": 13,
            "verse": 2,
            "name": "Jeremiah 13:2",
            "text": "Et possedi lumbare juxta verbum Domini, et posui circa lumbos meos. "
        },
        {
            "chapter": 13,
            "verse": 3,
            "name": "Jeremiah 13:3",
            "text": "Et factus est sermo Domini ad me secundo, dicens : "
        },
        {
            "chapter": 13,
            "verse": 4,
            "name": "Jeremiah 13:4",
            "text": "Tolle lumbare quod possedisti, quod est circa lumbos tuos : et surgens vade ad Euphraten, et absconde ibi illud in foramine petræ. "
        },
        {
            "chapter": 13,
            "verse": 5,
            "name": "Jeremiah 13:5",
            "text": "Et abii, et abscondi illud in Euphrate, sicut præceperat mihi Dominus. "
        },
        {
            "chapter": 13,
            "verse": 6,
            "name": "Jeremiah 13:6",
            "text": "Et factum est post dies plurimos, dixit Dominus ad me : Surge, vade ad Euphraten, et tolle inde lumbare quod præcepi tibi ut absconderes illud ibi. "
        },
        {
            "chapter": 13,
            "verse": 7,
            "name": "Jeremiah 13:7",
            "text": "Et abii ad Euphraten, et fodi, et tuli lumbare de loco ubi absconderam illud : et ecce computruerat lumbare, ita ut nulli usui aptum esset. "
        },
        {
            "chapter": 13,
            "verse": 8,
            "name": "Jeremiah 13:8",
            "text": "Et factum est verbum Domini ad me, dicens :  "
        },
        {
            "chapter": 13,
            "verse": 9,
            "name": "Jeremiah 13:9",
            "text": "  Hæc dicit Dominus :  Sic putrescere faciam superbiam Juda,  et superbiam Jerusalem multam : "
        },
        {
            "chapter": 13,
            "verse": 10,
            "name": "Jeremiah 13:10",
            "text": " populum istum pessimum qui nolunt audire verba mea,  et ambulant in pravitate cordis sui,  abieruntque post deos alienos ut servirent eis et adorarent eos :  et erunt sicut lumbare istud,  quod nulli usui aptum est. "
        },
        {
            "chapter": 13,
            "verse": 11,
            "name": "Jeremiah 13:11",
            "text": " Sicut enim adhæret lumbare ad lumbos viri,  sic agglutinavi mihi omnem domum Israël,  et omnem domum Juda, dicit Dominus,  ut essent mihi in populum,  et in nomen, et in laudem, et in gloriam :  et non audierunt.  "
        },
        {
            "chapter": 13,
            "verse": 12,
            "name": "Jeremiah 13:12",
            "text": " Dices ergo ad eos sermonem istum :   Hæc dicit Dominus Deus Israël :  Omnis laguncula implebitur vino. Et dicent ad te :  Numquid ignoramus quia omnis laguncula implebitur vino ? "
        },
        {
            "chapter": 13,
            "verse": 13,
            "name": "Jeremiah 13:13",
            "text": "Et dices ad eos :  Hæc dicit Dominus :  Ecce ego implebo omnes habitatores terræ hujus,  et reges qui sedent de stirpe David super thronum ejus,  et sacerdotes, et prophetas,  et omnes habitatores Jerusalem, ebrietate. "
        },
        {
            "chapter": 13,
            "verse": 14,
            "name": "Jeremiah 13:14",
            "text": " Et dispergam eos virum a fratre suo,  et patres et filios pariter, ait Dominus.  Non parcam, et non concedam :  neque miserebor, ut non disperdam eos. "
        },
        {
            "chapter": 13,
            "verse": 15,
            "name": "Jeremiah 13:15",
            "text": " Audite, et auribus percipite :  nolite elevari, quia Dominus locutus est. "
        },
        {
            "chapter": 13,
            "verse": 16,
            "name": "Jeremiah 13:16",
            "text": " Date Domino Deo vestro gloriam  antequam contenebrescat,  et antequam offendant pedes vestri ad montes caliginosos :  exspectabitis lucem,  et ponet eam in umbram mortis, et in caliginem. "
        },
        {
            "chapter": 13,
            "verse": 17,
            "name": "Jeremiah 13:17",
            "text": " Quod si hoc non audieritis,  in abscondito plorabit anima mea a facie superbiæ :  plorans plorabit,  et deducet oculus meus lacrimam,  quia captus est grex Domini. "
        },
        {
            "chapter": 13,
            "verse": 18,
            "name": "Jeremiah 13:18",
            "text": " Dic regi et dominatrici :  Humiliamini, sedete,  quoniam descendit de capite vestro corona gloriæ vestræ. "
        },
        {
            "chapter": 13,
            "verse": 19,
            "name": "Jeremiah 13:19",
            "text": " Civitates austri clausæ sunt,  et non est qui aperiat :  translata est omnis Juda transmigratione perfecta. "
        },
        {
            "chapter": 13,
            "verse": 20,
            "name": "Jeremiah 13:20",
            "text": " Levate oculos vestros et videte,  qui venitis ab aquilone :  ubi est grex qui datus est tibi,  pecus inclytum tuum ? "
        },
        {
            "chapter": 13,
            "verse": 21,
            "name": "Jeremiah 13:21",
            "text": " Quid dices cum visitaverit te ?  tu enim docuisti eos adversum te,  et erudisti in caput tuum.  Numquid non dolores apprehendent te,  quasi mulierem parturientem ? "
        },
        {
            "chapter": 13,
            "verse": 22,
            "name": "Jeremiah 13:22",
            "text": " Quod si dixeris in corde tuo : Quare venerunt mihi hæc ?  propter multitudinem iniquitatis tuæ  revelata sunt verecundiora tua,  pollutæ sunt plantæ tuæ. "
        },
        {
            "chapter": 13,
            "verse": 23,
            "name": "Jeremiah 13:23",
            "text": " Si mutare potest Æthiops pellem suam,  aut pardus varietates suas,  et vos poteritis benefacere,  cum didiceritis malum. "
        },
        {
            "chapter": 13,
            "verse": 24,
            "name": "Jeremiah 13:24",
            "text": " Et disseminabo eos quasi stipulam  quæ vento raptatur in deserto. "
        },
        {
            "chapter": 13,
            "verse": 25,
            "name": "Jeremiah 13:25",
            "text": " Hæc sors tua,  parsque mensuræ tuæ a me, dicit Dominus,  quia oblita es mei,  et confisa es in mendacio. "
        },
        {
            "chapter": 13,
            "verse": 26,
            "name": "Jeremiah 13:26",
            "text": " Unde et ego nudavi femora tua contra faciem tuam,  et apparuit ignominia tua : "
        },
        {
            "chapter": 13,
            "verse": 27,
            "name": "Jeremiah 13:27",
            "text": " adulteria tua, et hinnitus tuus,  scelus fornicationis tuæ :  super colles in agro vidi abominationes tuas.  Væ tibi, Jerusalem !  non mundaberis post me : usquequo adhuc ?  "
        }
    ]
}