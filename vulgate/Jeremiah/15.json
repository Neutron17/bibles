{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 15,
    "name": "Jeremiah 15",
    "verses": [
        {
            "chapter": 15,
            "verse": 1,
            "name": "Jeremiah 15:1",
            "text": "Et dixit Dominus ad me :   Si steterit Moyses et Samuel coram me,  non est anima mea ad populum istum :  ejice illos a facie mea, et egrediantur. "
        },
        {
            "chapter": 15,
            "verse": 2,
            "name": "Jeremiah 15:2",
            "text": " Quod si dixerint ad te : Quo egrediemur ?  dices ad eos : Hæc dicit Dominus :  Qui ad mortem, ad mortem,  et qui ad gladium, ad gladium,  et qui ad famem, ad famem,  et qui ad captivitatem, ad captivitatem. "
        },
        {
            "chapter": 15,
            "verse": 3,
            "name": "Jeremiah 15:3",
            "text": " Et visitabo super eos quatuor species, dicit Dominus :  gladium ad occisionem,  et canes ad lacerandum,  et volatilia cæli et bestias terræ  ad devorandum et dissipandum. "
        },
        {
            "chapter": 15,
            "verse": 4,
            "name": "Jeremiah 15:4",
            "text": " Et dabo eos in fervorem universis regnis terræ,  propter Manassen filium Ezechiæ regis Juda,  super omnibus quæ fecit in Jerusalem. "
        },
        {
            "chapter": 15,
            "verse": 5,
            "name": "Jeremiah 15:5",
            "text": " Quis enim miserebitur tui, Jerusalem,  aut quis contristabitur pro te ?  aut quis ibit ad rogandum pro pace tua ? "
        },
        {
            "chapter": 15,
            "verse": 6,
            "name": "Jeremiah 15:6",
            "text": " Tu reliquisti me, dicit Dominus ;  retrorsum abiisti :  et extendam manum meam super te, et interficiam te :  laboravi rogans. "
        },
        {
            "chapter": 15,
            "verse": 7,
            "name": "Jeremiah 15:7",
            "text": " Et dispergam eos ventilabro in portis terræ :  interfeci et disperdidi populum meum,  et tamen a viis suis non sunt reversi. "
        },
        {
            "chapter": 15,
            "verse": 8,
            "name": "Jeremiah 15:8",
            "text": " Multiplicatæ sunt mihi viduæ ejus super arenam maris :  induxi eis super matrem adolescentis vastatorem meridie :  misi super civitates repente terrorem. "
        },
        {
            "chapter": 15,
            "verse": 9,
            "name": "Jeremiah 15:9",
            "text": " Infirmata est quæ peperit septem ;  defecit anima ejus :  occidit ei sol cum adhuc esset dies :  confusa est, et erubuit :  et residuos ejus in gladium dabo  in conspectu inimicorum eorum, ait Dominus. "
        },
        {
            "chapter": 15,
            "verse": 10,
            "name": "Jeremiah 15:10",
            "text": " Væ mihi, mater mea ! quare genuisti me,  virum rixæ, virum discordiæ in universa terra ?  Non fœneravi, nec fœneravit mihi quisquam :  omnes maledicunt mihi. "
        },
        {
            "chapter": 15,
            "verse": 11,
            "name": "Jeremiah 15:11",
            "text": " Dicit Dominus : Si non reliquiæ tuæ in bonum,  si non occurri tibi in tempore afflictionis,  et in tempore tribulationis adversus inimicum. "
        },
        {
            "chapter": 15,
            "verse": 12,
            "name": "Jeremiah 15:12",
            "text": " Numquid fœderabitur ferrum ferro ab aquilone, et æs ? "
        },
        {
            "chapter": 15,
            "verse": 13,
            "name": "Jeremiah 15:13",
            "text": " Divitias tuas et thesauros tuos in direptionem dabo gratis,  in omnibus peccatis tuis, et in omnibus terminis tuis. "
        },
        {
            "chapter": 15,
            "verse": 14,
            "name": "Jeremiah 15:14",
            "text": " Et adducam inimicos tuos de terra quam nescis,  quia ignis succensus est in furore meo :  super vos ardebit. "
        },
        {
            "chapter": 15,
            "verse": 15,
            "name": "Jeremiah 15:15",
            "text": " Tu scis, Domine : recordare mei, et visita me,  et tuere me ab his qui persequuntur me.  Noli in patientia tua suscipere me :  scito quoniam sustinui propter te opprobrium. "
        },
        {
            "chapter": 15,
            "verse": 16,
            "name": "Jeremiah 15:16",
            "text": " Inventi sunt sermones tui, et comedi eos :  et factum est mihi verbum tuum in gaudium  et in lætitiam cordis mei,  quoniam invocatum est nomen tuum super me,  Domine Deus exercituum. "
        },
        {
            "chapter": 15,
            "verse": 17,
            "name": "Jeremiah 15:17",
            "text": " Non sedi in concilio ludentium,  et gloriatus sum a facie manus tuæ :  solus sedebam, quoniam comminatione replesti me. "
        },
        {
            "chapter": 15,
            "verse": 18,
            "name": "Jeremiah 15:18",
            "text": " Quare factus est dolor meus perpetuus,  et plaga mea desperabilis renuit curari ?  facta est mihi quasi mendacium aquarum infidelium. "
        },
        {
            "chapter": 15,
            "verse": 19,
            "name": "Jeremiah 15:19",
            "text": " Propter hoc hæc dicit Dominus :  Si converteris, convertam te,  et ante faciem meam stabis :  et si separaveris pretiosum a vili,  quasi os meum eris :  convertentur ipsi ad te,  et tu non converteris ad eos. "
        },
        {
            "chapter": 15,
            "verse": 20,
            "name": "Jeremiah 15:20",
            "text": " Et dabo te populo huic in murum æreum fortem :  et bellabunt adversum te, et non prævalebunt,  quia ego tecum sum ut salvem te, et eruam te, dicit Dominus : "
        },
        {
            "chapter": 15,
            "verse": 21,
            "name": "Jeremiah 15:21",
            "text": " et liberabo te de manu pessimorum,  et redimam te de manu fortium.  "
        }
    ]
}