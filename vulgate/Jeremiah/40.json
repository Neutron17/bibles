{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 40,
    "name": "Jeremiah 40",
    "verses": [
        {
            "chapter": 40,
            "verse": 1,
            "name": "Jeremiah 40:1",
            "text": "Sermo qui factus est ad Jeremiam a Domino, postquam dimissus est a Nabuzardan magistro militiæ de Rama, quando tulit eum vinctum catenis in medio omnium qui migrabant de Jerusalem et Juda, et ducebantur in Babylonem. "
        },
        {
            "chapter": 40,
            "verse": 2,
            "name": "Jeremiah 40:2",
            "text": "Tollens ergo princeps militiæ Jeremiam, dixit ad eum : Dominus Deus tuus locutus est malum hoc super locum istum : "
        },
        {
            "chapter": 40,
            "verse": 3,
            "name": "Jeremiah 40:3",
            "text": "et adduxit, et fecit Dominus sicut locutus est, quia peccastis Domino, et non audistis vocem ejus : et factus est vobis sermo hic. "
        },
        {
            "chapter": 40,
            "verse": 4,
            "name": "Jeremiah 40:4",
            "text": "Nunc ergo ecce solvi te hodie de catenis quæ sunt in manibus tuis : si placet tibi ut venias mecum in Babylonem, veni, et ponam oculos meos super te : si autem displicet tibi venire mecum in Babylonem, reside : ecce omnis terra in conspectu tuo est : quod elegeris, et quo placuerit tibi ut vadas, illuc perge : "
        },
        {
            "chapter": 40,
            "verse": 5,
            "name": "Jeremiah 40:5",
            "text": "et mecum noli venire, sed habita apud Godoliam filium Ahicam filii Saphan, quem præposuit rex Babylonis civitatibus Juda : habita ergo cum eo in medio populi : vel quocumque placuerit tibi ut vadas, vade. Dedit quoque ei magister militiæ cibaria et munuscula, et dimisit eum. "
        },
        {
            "chapter": 40,
            "verse": 6,
            "name": "Jeremiah 40:6",
            "text": "Venit autem Jeremias ad Godoliam filium Ahicam in Masphath, et habitavit cum eo in medio populi qui relictus fuerat in terra. "
        },
        {
            "chapter": 40,
            "verse": 7,
            "name": "Jeremiah 40:7",
            "text": "Cumque audissent omnes principes exercitus, qui dispersi fuerant per regiones, ipsi et socii eorum, quod præfecisset rex Babylonis Godoliam filium Ahicam terræ, et quod commendasset ei viros, et mulieres, et parvulos, et de pauperibus terræ, qui non fuerant translati in Babylonem, "
        },
        {
            "chapter": 40,
            "verse": 8,
            "name": "Jeremiah 40:8",
            "text": "venerunt ad Godoliam in Masphath, et Ismahel filius Nathaniæ, et Johanan et Jonathan filii Caree, et Sareas filius Thanehumeth, et filii Ophi, qui erant de Netophathi, et Jezonias filius Maachathi, ipsi et viri eorum. "
        },
        {
            "chapter": 40,
            "verse": 9,
            "name": "Jeremiah 40:9",
            "text": "Et juravit eis Godolias filius Ahicam filii Saphan, et comitibus eorum, dicens : Nolite timere servire Chaldæis : habitate in terra, et servite regi Babylonis, et bene erit vobis. "
        },
        {
            "chapter": 40,
            "verse": 10,
            "name": "Jeremiah 40:10",
            "text": "Ecce ego habito in Masphath, ut respondeam præcepto Chaldæorum qui mittuntur ad nos : vos autem colligite vindemiam, et messem, et oleum, et condite in vasis vestris, et manete in urbibus vestris quas tenetis. "
        },
        {
            "chapter": 40,
            "verse": 11,
            "name": "Jeremiah 40:11",
            "text": "Sed et omnes Judæi qui erant in Moab, et in filiis Ammon, et in Idumæa, et in universis regionibus, audito quod dedisset rex Babylonis reliquias in Judæa, et quod præposuisset super eos Godoliam filium Ahicam filii Saphan, "
        },
        {
            "chapter": 40,
            "verse": 12,
            "name": "Jeremiah 40:12",
            "text": "reversi sunt, inquam, omnes Judæi de universis locis ad quæ profugerant, et venerunt in terram Juda ad Godoliam in Masphath, et collegerunt vinum et messem multam nimis.  "
        },
        {
            "chapter": 40,
            "verse": 13,
            "name": "Jeremiah 40:13",
            "text": " Johanan autem filius Caree, et omnes principes exercitus qui dispersi fuerant in regionibus, venerunt ad Godoliam in Masphath, "
        },
        {
            "chapter": 40,
            "verse": 14,
            "name": "Jeremiah 40:14",
            "text": "et dixerunt ei : Scito quod Baalis, rex filiorum Ammon, misit Ismahel filium Nathaniæ percutere animam tuam. Et non credidit eis Godolias filius Ahicam. "
        },
        {
            "chapter": 40,
            "verse": 15,
            "name": "Jeremiah 40:15",
            "text": "Johanan autem filius Caree dixit ad Godoliam seorsum in Masphath, loquens : Ibo, et percutiam Ismahel filium Nathaniæ, nullo sciente, ne interficiat animam tuam, et dissipentur omnes Judæi qui congregati sunt ad te, et peribunt reliquiæ Juda. "
        },
        {
            "chapter": 40,
            "verse": 16,
            "name": "Jeremiah 40:16",
            "text": "Et ait Godolias filius Ahicam ad Johanan filium Caree : Noli facere verbum hoc : falsum enim tu loqueris de Ismahel.   "
        }
    ]
}