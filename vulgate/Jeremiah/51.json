{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 51,
    "name": "Jeremiah 51",
    "verses": [
        {
            "chapter": 51,
            "verse": 1,
            "name": "Jeremiah 51:1",
            "text": "Hæc dicit Dominus :  Ecce ego suscitabo super Babylonem et super habitatores ejus,  qui cor suum levaverunt contra me,  quasi ventum pestilentem : "
        },
        {
            "chapter": 51,
            "verse": 2,
            "name": "Jeremiah 51:2",
            "text": " et mittam in Babylonem ventilatores,  et ventilabunt eam et demolientur terram ejus,  quoniam venerunt super eam undique in die afflictionis ejus. "
        },
        {
            "chapter": 51,
            "verse": 3,
            "name": "Jeremiah 51:3",
            "text": " Non tendat qui tendit arcum suum,  et non ascendat loricatus :  nolite parcere juvenibus ejus ;  interficite omnem militiam ejus. "
        },
        {
            "chapter": 51,
            "verse": 4,
            "name": "Jeremiah 51:4",
            "text": " Et cadent interfecti in terra Chaldæorum,  et vulnerati in regionibus ejus. "
        },
        {
            "chapter": 51,
            "verse": 5,
            "name": "Jeremiah 51:5",
            "text": " Quoniam non fuit viduatus Israël et Juda  a Deo suo, Domino exercituum,  terra autem eorum repleta est delicto  a Sancto Israël. "
        },
        {
            "chapter": 51,
            "verse": 6,
            "name": "Jeremiah 51:6",
            "text": " Fugite de medio Babylonis,  et salvet unusquisque animam suam :  nolite tacere super iniquitatem ejus,  quoniam tempus ultionis est a Domino :  vicissitudinem ipse retribuet ei. "
        },
        {
            "chapter": 51,
            "verse": 7,
            "name": "Jeremiah 51:7",
            "text": " Calix aureus Babylon in manu Domini,  inebrians omnem terram :  de vino ejus biberunt gentes,  et ideo commotæ sunt. "
        },
        {
            "chapter": 51,
            "verse": 8,
            "name": "Jeremiah 51:8",
            "text": " Subito cecidit Babylon, et contrita est.  Ululate super eam :  tollite resinam ad dolorem ejus,  si forte sanetur. "
        },
        {
            "chapter": 51,
            "verse": 9,
            "name": "Jeremiah 51:9",
            "text": " Curavimus Babylonem, et non est sanata :  derelinquamus eam, et eamus unusquisque in terram suam :  quoniam pervenit usque ad cælos judicium ejus,  et elevatum est usque ad nubes. "
        },
        {
            "chapter": 51,
            "verse": 10,
            "name": "Jeremiah 51:10",
            "text": " Protulit Dominus justitias nostras :  venite, et narremus in Sion opus Domini Dei nostri. "
        },
        {
            "chapter": 51,
            "verse": 11,
            "name": "Jeremiah 51:11",
            "text": " Acuite sagittas, implete pharetras :  suscitavit Dominus spiritum regum Medorum :  et contra Babylonem mens ejus est ut perdat eam,  quoniam ultio Domini est,  ultio templi sui. "
        },
        {
            "chapter": 51,
            "verse": 12,
            "name": "Jeremiah 51:12",
            "text": " Super muros Babylonis levate signum,  augete custodiam, levate custodes,  præparate insidias :  quia cogitavit Dominus,  et fecit quæcumque locutus est contra habitatores Babylonis. "
        },
        {
            "chapter": 51,
            "verse": 13,
            "name": "Jeremiah 51:13",
            "text": " Quæ habitas super aquas multas,  locuples in thesauris :  venit finis tuus, pedalis præcisionis tuæ. "
        },
        {
            "chapter": 51,
            "verse": 14,
            "name": "Jeremiah 51:14",
            "text": " Juravit Dominus exercituum per animam suam :  Quoniam replebo te hominibus quasi brucho,  et super te celeuma cantabitur. "
        },
        {
            "chapter": 51,
            "verse": 15,
            "name": "Jeremiah 51:15",
            "text": " Qui fecit terram in fortitudine sua,  præparavit orbem in sapientia sua,  et prudentia sua extendit cælos. "
        },
        {
            "chapter": 51,
            "verse": 16,
            "name": "Jeremiah 51:16",
            "text": " Dante eo vocem, multiplicantur aquæ in cælo :  qui levat nubes ab extremo terræ,  fulgura in pluviam fecit,  et produxit ventum de thesauris suis. "
        },
        {
            "chapter": 51,
            "verse": 17,
            "name": "Jeremiah 51:17",
            "text": " Stultus factus est omnis homo a scientia ;  confusus est omnis conflator in sculptili :  quia mendax est conflatio eorum,  nec est spiritus in eis. "
        },
        {
            "chapter": 51,
            "verse": 18,
            "name": "Jeremiah 51:18",
            "text": " Vana sunt opera, et risu digna :  in tempore visitationis suæ peribunt. "
        },
        {
            "chapter": 51,
            "verse": 19,
            "name": "Jeremiah 51:19",
            "text": " Non sicut hæc, pars Jacob,  quia qui fecit omnia ipse est :  et Israël sceptrum hæreditatis ejus :  Dominus exercituum nomen ejus. "
        },
        {
            "chapter": 51,
            "verse": 20,
            "name": "Jeremiah 51:20",
            "text": " Collidis tu mihi vasa belli :  et ego collidam in te gentes,  et disperdam in te regna : "
        },
        {
            "chapter": 51,
            "verse": 21,
            "name": "Jeremiah 51:21",
            "text": " et collidam in te equum et equitem ejus :  et collidam in te currum et ascensorem ejus : "
        },
        {
            "chapter": 51,
            "verse": 22,
            "name": "Jeremiah 51:22",
            "text": " et collidam in te virum et mulierem :  et collidam in te senem et puerum :  et collidam in te juvenem et virginem : "
        },
        {
            "chapter": 51,
            "verse": 23,
            "name": "Jeremiah 51:23",
            "text": " et collidam in te pastorem et gregem ejus :  et collidam in te agricolam et jugales ejus :  et collidam in te duces et magistratus : "
        },
        {
            "chapter": 51,
            "verse": 24,
            "name": "Jeremiah 51:24",
            "text": " et reddam Babyloni, et cunctis habitatoribus Chaldææ,  omne malum suum quod fecerunt in Sion,  in oculis vestris, ait Dominus. "
        },
        {
            "chapter": 51,
            "verse": 25,
            "name": "Jeremiah 51:25",
            "text": " Ecce ego ad te, mons pestifer, ait Dominus,  qui corrumpis universam terram :  et extendam manum meam super te,  et evolvam te de petris,  et dabo te in montem combustionis : "
        },
        {
            "chapter": 51,
            "verse": 26,
            "name": "Jeremiah 51:26",
            "text": " et non tollent de te lapidem in angulum,  et lapidem in fundamenta :  sed perditus in æternum eris, ait Dominus. "
        },
        {
            "chapter": 51,
            "verse": 27,
            "name": "Jeremiah 51:27",
            "text": " Levate signum in terra,  clangite buccina in gentibus,  sanctificate super eam gentes,  annuntiate contra illam regibus Ararat, Menni, et Ascenez :  numerate contra eam Taphsar,  adducite equum quasi bruchum aculeatum. "
        },
        {
            "chapter": 51,
            "verse": 28,
            "name": "Jeremiah 51:28",
            "text": " Sanctificate contra eam gentes,  reges Mediæ, duces ejus, et universos magistratus ejus,  cunctamque terram potestatis ejus. "
        },
        {
            "chapter": 51,
            "verse": 29,
            "name": "Jeremiah 51:29",
            "text": " Et commovebitur terra et conturbabitur,  quia evigilabit contra Babylonem cogitatio Domini,  ut ponat terram Babylonis desertam et inhabitabilem. "
        },
        {
            "chapter": 51,
            "verse": 30,
            "name": "Jeremiah 51:30",
            "text": " Cessaverunt fortes Babylonis a prælio ;  habitaverunt in præsidiis :  devoratum est robur eorum,  et facti sunt quasi mulieres :  incensa sunt tabernacula ejus,  contriti sunt vectes ejus. "
        },
        {
            "chapter": 51,
            "verse": 31,
            "name": "Jeremiah 51:31",
            "text": " Currens obviam currenti veniet,  et nuntius obvius nuntianti,  ut annuntiet regi Babylonis  quia capta est civitas ejus a summo usque ad summum. "
        },
        {
            "chapter": 51,
            "verse": 32,
            "name": "Jeremiah 51:32",
            "text": " Et vada præoccupata sunt,  et paludes incensæ sunt igni,  et viri bellatores conturbati sunt. "
        },
        {
            "chapter": 51,
            "verse": 33,
            "name": "Jeremiah 51:33",
            "text": " Quia hæc dicit Dominus exercituum, Deus Israël :  Filia Babylonis quasi area,  tempus trituræ ejus :  adhuc modicum, et veniet tempus messionis ejus. "
        },
        {
            "chapter": 51,
            "verse": 34,
            "name": "Jeremiah 51:34",
            "text": " Comedit me, devoravit me Nabuchodonosor rex Babylonis :  reddidit me quasi vas inane,  absorbuit me quasi draco,  replevit ventrem suum teneritudine mea, et ejecit me. "
        },
        {
            "chapter": 51,
            "verse": 35,
            "name": "Jeremiah 51:35",
            "text": " Iniquitas adversum me  et caro mea super Babylonem,  dicit habitatio Sion :  et sanguis meus super habitatores Chaldææ, dicit Jerusalem. "
        },
        {
            "chapter": 51,
            "verse": 36,
            "name": "Jeremiah 51:36",
            "text": " Propterea hæc dicit Dominus :  Ecce ego judicabo causam tuam,  et ulciscar ultionem tuam :  et desertum faciam mare ejus,  et siccabo venam ejus. "
        },
        {
            "chapter": 51,
            "verse": 37,
            "name": "Jeremiah 51:37",
            "text": " Et erit Babylon in tumulos,  habitatio draconum, stupor et sibilus,  eo quod non sit habitator. "
        },
        {
            "chapter": 51,
            "verse": 38,
            "name": "Jeremiah 51:38",
            "text": " Simul ut leones rugient ;  excutient comas veluti catuli leonum. "
        },
        {
            "chapter": 51,
            "verse": 39,
            "name": "Jeremiah 51:39",
            "text": " In calore eorum ponam potus eorum,  et inebriabo eos ut sopiantur,  et dormiant somnum sempiternum,  et non consurgant, dicit Dominus. "
        },
        {
            "chapter": 51,
            "verse": 40,
            "name": "Jeremiah 51:40",
            "text": " Deducam eos quasi agnos ad victimam,  et quasi arietes cum hædis. "
        },
        {
            "chapter": 51,
            "verse": 41,
            "name": "Jeremiah 51:41",
            "text": " Quomodo capta est Sesach,  et comprehensa est inclyta universæ terræ !  quomodo facta est in stuporem Babylon inter gentes ! "
        },
        {
            "chapter": 51,
            "verse": 42,
            "name": "Jeremiah 51:42",
            "text": " Ascendit super Babylonem mare :  multitudine fluctuum ejus operta est. "
        },
        {
            "chapter": 51,
            "verse": 43,
            "name": "Jeremiah 51:43",
            "text": " Factæ sunt civitates ejus in stuporem,  terra inhabitabilis et deserta,  terra in qua nullus habitet,  nec transeat per eam filius hominis. "
        },
        {
            "chapter": 51,
            "verse": 44,
            "name": "Jeremiah 51:44",
            "text": " Et visitabo super Bel in Babylone,  et ejiciam quod absorbuerat de ore ejus :  et non confluent ad eum ultra gentes,  siquidem et murus Babylonis corruet. "
        },
        {
            "chapter": 51,
            "verse": 45,
            "name": "Jeremiah 51:45",
            "text": " Egredimini de medio ejus, populus meus,  ut salvet unusquisque animam suam ab ira furoris Domini, "
        },
        {
            "chapter": 51,
            "verse": 46,
            "name": "Jeremiah 51:46",
            "text": " et ne forte mollescat cor vestrum,  et timeatis auditum qui audietur in terra :  et veniet in anno auditio,  et post hunc annum auditio,  et iniquitas in terra,  et dominator super dominatorem. "
        },
        {
            "chapter": 51,
            "verse": 47,
            "name": "Jeremiah 51:47",
            "text": " Propterea ecce dies veniunt,  et visitabo super sculptilia Babylonis,  et omnis terra ejus confundetur,  et universi interfecti ejus cadent in medio ejus. "
        },
        {
            "chapter": 51,
            "verse": 48,
            "name": "Jeremiah 51:48",
            "text": " Et laudabunt super Babylonem cæli et terra,  et omnia quæ in eis sunt :  quia ab aquilone venient ei prædones, ait Dominus. "
        },
        {
            "chapter": 51,
            "verse": 49,
            "name": "Jeremiah 51:49",
            "text": " Et quomodo fecit Babylon,  ut caderent occisi in Israël,  sic de Babylone  cadent occisi in universa terra. "
        },
        {
            "chapter": 51,
            "verse": 50,
            "name": "Jeremiah 51:50",
            "text": " Qui fugistis gladium, venite,  nolite stare :  recordamini procul Domini,  et Jerusalem ascendat super cor vestrum. "
        },
        {
            "chapter": 51,
            "verse": 51,
            "name": "Jeremiah 51:51",
            "text": " Confusi sumus, quoniam audivimus opprobrium :  operuit ignominia facies nostras,  quia venerunt alieni super sanctificationem domus Domini. "
        },
        {
            "chapter": 51,
            "verse": 52,
            "name": "Jeremiah 51:52",
            "text": " Propterea ecce dies veniunt, ait Dominus,  et visitabo super sculptilia ejus,  et in omni terra ejus mugiet vulneratus. "
        },
        {
            "chapter": 51,
            "verse": 53,
            "name": "Jeremiah 51:53",
            "text": " Si ascenderit Babylon in cælum,  et firmaverit in excelso robur suum,  a me venient vastatores ejus, ait Dominus. "
        },
        {
            "chapter": 51,
            "verse": 54,
            "name": "Jeremiah 51:54",
            "text": " Vox clamoris de Babylone,  et contritio magna de terra Chaldæorum : "
        },
        {
            "chapter": 51,
            "verse": 55,
            "name": "Jeremiah 51:55",
            "text": " quoniam vastavit Dominus Babylonem,  et perdidit ex ea vocem magnam :  et sonabunt fluctus eorum quasi aquæ multæ ;  dedit sonitum vox eorum : "
        },
        {
            "chapter": 51,
            "verse": 56,
            "name": "Jeremiah 51:56",
            "text": " quia venit super eam, id est super Babylonem, prædo,  et apprehensi sunt fortes ejus,  et emarcuit arcus eorum,  quia fortis ultor Dominus reddens retribuet. "
        },
        {
            "chapter": 51,
            "verse": 57,
            "name": "Jeremiah 51:57",
            "text": " Et inebriabo principes ejus, et sapientes ejus,  et duces ejus, et magistratus ejus, et fortes ejus :  et dormient somnum sempiternum,  et non expergiscentur, ait Rex  (Dominus exercituum nomen ejus). "
        },
        {
            "chapter": 51,
            "verse": 58,
            "name": "Jeremiah 51:58",
            "text": " Hæc dicit Dominus exercituum :  Murus Babylonis ille latissimus suffossione suffodietur,  et portæ ejus excelsæ igni comburentur,  et labores populorum ad nihilum,  et gentium in ignem erunt, et disperibunt.  "
        },
        {
            "chapter": 51,
            "verse": 59,
            "name": "Jeremiah 51:59",
            "text": " Verbum quod præcepit Jeremias propheta Saraiæ filio Neriæ filii Maasiæ, cum pergeret cum Sedecia rege in Babylonem, in anno quarto regni ejus : Saraias autem erat princeps prophetiæ. "
        },
        {
            "chapter": 51,
            "verse": 60,
            "name": "Jeremiah 51:60",
            "text": "Et scripsit Jeremias omne malum quod venturum erat super Babylonem, in libro uno : omnia verba hæc quæ scripta sunt contra Babylonem. "
        },
        {
            "chapter": 51,
            "verse": 61,
            "name": "Jeremiah 51:61",
            "text": "Et dixit Jeremias ad Saraiam : Cum veneris in Babylonem, et videris, et legeris omnia verba hæc, "
        },
        {
            "chapter": 51,
            "verse": 62,
            "name": "Jeremiah 51:62",
            "text": "dices : Domine, tu locutus es contra locum istum, ut disperderes eum, ne sit qui in eo habitet, ab homine usque ad pecus, et ut sit perpetua solitudo. "
        },
        {
            "chapter": 51,
            "verse": 63,
            "name": "Jeremiah 51:63",
            "text": "Cumque compleveris legere librum istum, ligabis ad eum lapidem, et projicies illum in medium Euphraten, "
        },
        {
            "chapter": 51,
            "verse": 64,
            "name": "Jeremiah 51:64",
            "text": "et dices : Sic submergetur Babylon, et non consurget a facie afflictionis quam ego adduco super eam, et dissolvetur. Hucusque verba Jeremiæ.   "
        }
    ]
}