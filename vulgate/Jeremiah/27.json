{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 27,
    "name": "Jeremiah 27",
    "verses": [
        {
            "chapter": 27,
            "verse": 1,
            "name": "Jeremiah 27:1",
            "text": "In principio regni Joakim filii Josiæ regis Juda, factum est verbum istud ad Jeremiam a Domino, dicens : "
        },
        {
            "chapter": 27,
            "verse": 2,
            "name": "Jeremiah 27:2",
            "text": "Hæc dicit Dominus ad me : Fac tibi vincula et catenas, et pones eas in collo tuo, "
        },
        {
            "chapter": 27,
            "verse": 3,
            "name": "Jeremiah 27:3",
            "text": "et mittes eas ad regem Edom, et ad regem Moab, et ad regem filiorum Ammon, et ad regem Tyri, et ad regem Sidonis, in manu nuntiorum qui venerunt Jerusalem ad Sedeciam regem Juda. "
        },
        {
            "chapter": 27,
            "verse": 4,
            "name": "Jeremiah 27:4",
            "text": "Et præcipies eis ut ad dominos suos loquantur : Hæc dicit Dominus exercituum, Deus Israël : Hæc dicetis ad dominos vestros : "
        },
        {
            "chapter": 27,
            "verse": 5,
            "name": "Jeremiah 27:5",
            "text": "Ego feci terram, et homines, et jumenta quæ sunt super faciem terræ, in fortitudine mea magna, et in brachio meo extento, et dedi eam ei qui placuit in oculis meis. "
        },
        {
            "chapter": 27,
            "verse": 6,
            "name": "Jeremiah 27:6",
            "text": "Et nunc itaque ego dedi omnes terras istas in manu Nabuchodonosor regis Babylonis servi mei : insuper et bestias agri dedi ei, ut serviant illi : "
        },
        {
            "chapter": 27,
            "verse": 7,
            "name": "Jeremiah 27:7",
            "text": "et servient ei omnes gentes, et filio ejus, et filio filii ejus, donec veniat tempus terræ ejus et ipsius : et servient ei gentes multæ et reges magni. "
        },
        {
            "chapter": 27,
            "verse": 8,
            "name": "Jeremiah 27:8",
            "text": "Gens autem et regnum quod non servierit Nabuchodonosor regi Babylonis, et quicumque non curvaverit collum suum sub jugo regis Babylonis, in gladio, et in fame, et in peste visitabo super gentem illam, ait Dominus, donec consumam eos in manu ejus. "
        },
        {
            "chapter": 27,
            "verse": 9,
            "name": "Jeremiah 27:9",
            "text": "Vos ergo nolite audire prophetas vestros, et divinos, et somniatores, et augures, et maleficos, qui dicunt vobis : Non servietis regi Babylonis : "
        },
        {
            "chapter": 27,
            "verse": 10,
            "name": "Jeremiah 27:10",
            "text": "quia mendacium prophetant vobis, ut longe vos faciant de terra vestra, et ejiciant vos, et pereatis. "
        },
        {
            "chapter": 27,
            "verse": 11,
            "name": "Jeremiah 27:11",
            "text": "Porro gens quæ subjecerit cervicem suam sub jugo regis Babylonis, et servierit ei, dimittam eam in terra sua, dicit Dominus, et colet eam, et habitabit in ea. "
        },
        {
            "chapter": 27,
            "verse": 12,
            "name": "Jeremiah 27:12",
            "text": "Et ad Sedeciam regem Juda locutus sum secundum omnia verba hæc, dicens : Subjicite colla vestra sub jugo regis Babylonis, et servite ei et populo ejus, et vivetis. "
        },
        {
            "chapter": 27,
            "verse": 13,
            "name": "Jeremiah 27:13",
            "text": "Quare moriemini, tu et populus tuus, gladio, et fame, et peste, sicut locutus est Dominus ad gentem quæ servire noluerit regi Babylonis ? "
        },
        {
            "chapter": 27,
            "verse": 14,
            "name": "Jeremiah 27:14",
            "text": "Nolite audire verba prophetarum dicentium vobis : Non servietis regi Babylonis : quia mendacium ipsi loquuntur vobis : "
        },
        {
            "chapter": 27,
            "verse": 15,
            "name": "Jeremiah 27:15",
            "text": "quia non misi eos, ait Dominus, et ipsi prophetant in nomine meo mendaciter, ut ejiciant vos, et pereatis, tam vos quam prophetæ qui vaticinantur vobis. "
        },
        {
            "chapter": 27,
            "verse": 16,
            "name": "Jeremiah 27:16",
            "text": "Et ad sacerdotes, et ad populum istum, locutus sum, dicens : Hæc dicit Dominus : Nolite audire verba prophetarum vestrorum, qui prophetant vobis, dicentes : Ecce vasa Domini revertentur de Babylone nunc cito : mendacium enim prophetant vobis. "
        },
        {
            "chapter": 27,
            "verse": 17,
            "name": "Jeremiah 27:17",
            "text": "Nolite ergo audire eos : sed servite regi Babylonis, ut vivatis : quare datur hæc civitas in solitudinem ? "
        },
        {
            "chapter": 27,
            "verse": 18,
            "name": "Jeremiah 27:18",
            "text": "Et si prophetæ sunt, et est verbum Domini in eis, occurrant Domino exercituum, ut non veniant vasa quæ derelicta fuerant in domo Domini, et in domo regis Juda, et in Jerusalem, in Babylonem. "
        },
        {
            "chapter": 27,
            "verse": 19,
            "name": "Jeremiah 27:19",
            "text": "Quia hæc dicit Dominus exercituum ad columnas, et ad mare, et ad bases, et ad reliqua vasorum quæ remanserunt in civitate hac, "
        },
        {
            "chapter": 27,
            "verse": 20,
            "name": "Jeremiah 27:20",
            "text": "quæ non tulit Nabuchodonosor rex Babylonis cum transferret Jechoniam filium Joakim regem Juda de Jerusalem in Babylonem, et omnes optimates Juda et Jerusalem : "
        },
        {
            "chapter": 27,
            "verse": 21,
            "name": "Jeremiah 27:21",
            "text": "quia hæc dicit Dominus exercituum, Deus Israël, ad vasa quæ derelicta sunt in domo Domini, et in domo regis Juda et Jerusalem : "
        },
        {
            "chapter": 27,
            "verse": 22,
            "name": "Jeremiah 27:22",
            "text": "In Babylonem transferentur, et ibi erunt usque ad diem visitationis suæ, dicit Dominus, et afferri faciam ea, et restitui in loco isto.   "
        }
    ]
}