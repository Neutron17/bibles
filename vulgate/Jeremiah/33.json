{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 33,
    "name": "Jeremiah 33",
    "verses": [
        {
            "chapter": 33,
            "verse": 1,
            "name": "Jeremiah 33:1",
            "text": "Et factum est verbum Domini ad Jeremiam secundo, cum adhuc clausus esset in atrio carceris, dicens :  "
        },
        {
            "chapter": 33,
            "verse": 2,
            "name": "Jeremiah 33:2",
            "text": "  Hæc dicit Dominus, qui facturus est,  et formaturus illud, et paraturus :  Dominus nomen ejus : "
        },
        {
            "chapter": 33,
            "verse": 3,
            "name": "Jeremiah 33:3",
            "text": " Clama ad me, et exaudiam te,  et annuntiabo tibi grandia et firma quæ nescis. "
        },
        {
            "chapter": 33,
            "verse": 4,
            "name": "Jeremiah 33:4",
            "text": " Quia hæc dicit Dominus Deus Israël  ad domos urbis hujus,  et ad domos regis Juda, quæ destructæ sunt,  et ad munitiones, et ad gladium "
        },
        {
            "chapter": 33,
            "verse": 5,
            "name": "Jeremiah 33:5",
            "text": " venientium ut dimicent cum Chaldæis,  et impleant eas cadaveribus hominum  quos percussi in furore meo et in indignatione mea,  abscondens faciem meam a civitate hac,  propter omnem malitiam eorum : "
        },
        {
            "chapter": 33,
            "verse": 6,
            "name": "Jeremiah 33:6",
            "text": " Ecce ego obducam eis cicatricem et sanitatem,  et curabo eos, et revelabo illis deprecationem pacis et veritatis. "
        },
        {
            "chapter": 33,
            "verse": 7,
            "name": "Jeremiah 33:7",
            "text": " Et convertam conversionem Juda et conversionem Jerusalem,  et ædificabo eos sicut a principio. "
        },
        {
            "chapter": 33,
            "verse": 8,
            "name": "Jeremiah 33:8",
            "text": " Et emundabo illos ab omni iniquitate sua  in qua peccaverunt mihi,  et propitius ero cunctis iniquitatibus eorum,  in quibus dereliquerunt mihi et spreverunt me. "
        },
        {
            "chapter": 33,
            "verse": 9,
            "name": "Jeremiah 33:9",
            "text": " Et erit mihi in nomen, et in gaudium,  et in laudem, et in exsultationem  cunctis gentibus terræ,  quæ audierint omnia bona quæ ego facturus sum eis :  et pavebunt et turbabuntur in universis bonis,  et in omni pace quam ego faciam eis. "
        },
        {
            "chapter": 33,
            "verse": 10,
            "name": "Jeremiah 33:10",
            "text": " Hæc dicit Dominus :  Adhuc audietur in loco isto  quem vos dicitis esse desertum,  eo quod non sit homo nec jumentum  in civitatibus Juda, et foris Jerusalem,  quæ desolatæ sunt, absque homine,  et absque habitatore, et absque pecore, "
        },
        {
            "chapter": 33,
            "verse": 11,
            "name": "Jeremiah 33:11",
            "text": " vox gaudii et vox lætitiæ,  vox sponsi et vox sponsæ,  vox dicentium : Confitemini Domino exercituum,  quoniam bonus Dominus,  quoniam in æternum misericordia ejus :  et portantium vota in domum Domini :  reducam enim conversionem terræ  sicut a principio, dicit Dominus. "
        },
        {
            "chapter": 33,
            "verse": 12,
            "name": "Jeremiah 33:12",
            "text": " Hæc dicit Dominus exercituum :  Adhuc erit in loco isto deserto,  absque homine et absque jumento,  et in cunctis civitatibus ejus,  habitaculum pastorum accubantium gregum. "
        },
        {
            "chapter": 33,
            "verse": 13,
            "name": "Jeremiah 33:13",
            "text": " In civitatibus montuosis,  et in civitatibus campestribus,  et in civitatibus quæ ad austrum sunt,  et in terra Benjamin, et in circuitu Jerusalem,  et in civitatibus Juda,  adhuc transibunt greges ad manum numerantis, ait Dominus. "
        },
        {
            "chapter": 33,
            "verse": 14,
            "name": "Jeremiah 33:14",
            "text": " Ecce dies veniunt, dicit Dominus,  et suscitabo verbum bonum quod locutus sum  ad domum Israël et ad domum Juda. "
        },
        {
            "chapter": 33,
            "verse": 15,
            "name": "Jeremiah 33:15",
            "text": " In diebus illis et in tempore illo  germinare faciam David germen justitiæ,  et faciet judicium et justitiam in terra : "
        },
        {
            "chapter": 33,
            "verse": 16,
            "name": "Jeremiah 33:16",
            "text": " in diebus illis salvabitur Juda,  et Jerusalem habitabit confidenter :  et hoc est nomen quod vocabunt eum :  Dominus justus noster. "
        },
        {
            "chapter": 33,
            "verse": 17,
            "name": "Jeremiah 33:17",
            "text": " Quia hæc dicit Dominus :  Non interibit de David vir qui sedeat super thronum domus Israël : "
        },
        {
            "chapter": 33,
            "verse": 18,
            "name": "Jeremiah 33:18",
            "text": " et de sacerdotibus et de Levitis non interibit vir a facie mea,  qui offerat holocautomata,  et incendat sacrificum,  et cædat victimas omnibus diebus. "
        },
        {
            "chapter": 33,
            "verse": 19,
            "name": "Jeremiah 33:19",
            "text": "Et factum est verbum Domini ad Jeremiam, dicens : "
        },
        {
            "chapter": 33,
            "verse": 20,
            "name": "Jeremiah 33:20",
            "text": " Hæc dicit Dominus :  Si irritum potest fieri pactum meum cum die,  et pactum meum cum nocte,  ut non sit dies et nox in tempore suo, "
        },
        {
            "chapter": 33,
            "verse": 21,
            "name": "Jeremiah 33:21",
            "text": " et pactum meum irritum esse poterit cum David servo meo,  ut non sit ex eo filius qui regnet in throno ejus,  et Levitæ et sacerdotes ministri mei. "
        },
        {
            "chapter": 33,
            "verse": 22,
            "name": "Jeremiah 33:22",
            "text": " Sicuti enumerari non possunt stellæ cæli,  et metiri arena maris,  sic multiplicabo semen David servi mei,  et Levitas ministros meos. "
        },
        {
            "chapter": 33,
            "verse": 23,
            "name": "Jeremiah 33:23",
            "text": "Et factum est verbum Domini ad Jeremiam, dicens : "
        },
        {
            "chapter": 33,
            "verse": 24,
            "name": "Jeremiah 33:24",
            "text": " Numquid non vidisti quid populus hic locutus sit, dicens :  Duæ cognationes quas elegerat Dominus abjectæ sunt ?  et populum meum despexerunt,  eo quod non sit ultra gens coram eis. "
        },
        {
            "chapter": 33,
            "verse": 25,
            "name": "Jeremiah 33:25",
            "text": " Hæc dicit Dominus :  Si pactum meum inter diem et noctem,  et leges cælo et terræ non posui, "
        },
        {
            "chapter": 33,
            "verse": 26,
            "name": "Jeremiah 33:26",
            "text": " equidem et semen Jacob et David servi mei projiciam,  ut non assumam de semine ejus  principes seminis Abraham, Isaac, et Jacob :  reducam enim conversionem eorum, et miserebor eis.  "
        }
    ]
}