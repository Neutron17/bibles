{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 10,
    "name": "Jeremiah 10",
    "verses": [
        {
            "chapter": 10,
            "verse": 1,
            "name": "Jeremiah 10:1",
            "text": "Audite verbum quod locutus est Dominus super vos, domus Israël. "
        },
        {
            "chapter": 10,
            "verse": 2,
            "name": "Jeremiah 10:2",
            "text": " Hæc dicit Dominus :  Juxta vias gentium nolite discere,  et a signis cæli nolite metuere, quæ timent gentes, "
        },
        {
            "chapter": 10,
            "verse": 3,
            "name": "Jeremiah 10:3",
            "text": " quia leges populorum vanæ sunt.  Quia lignum de saltu præcidit opus manus artificis in ascia : "
        },
        {
            "chapter": 10,
            "verse": 4,
            "name": "Jeremiah 10:4",
            "text": " argento et auro decoravit illud :  clavis et malleis compegit, ut non dissolvatur : "
        },
        {
            "chapter": 10,
            "verse": 5,
            "name": "Jeremiah 10:5",
            "text": " in similitudinem palmæ fabricata sunt,  et non loquentur :  portata tollentur,  quia incedere non valent.  Nolite ergo timere ea,  quia nec male possunt facere, nec bene. "
        },
        {
            "chapter": 10,
            "verse": 6,
            "name": "Jeremiah 10:6",
            "text": " Non est similis tui, Domine :  magnus es tu,  et magnum nomen tuum in fortitudine. "
        },
        {
            "chapter": 10,
            "verse": 7,
            "name": "Jeremiah 10:7",
            "text": " Quis non timebit te, o Rex gentium ?  tuum est enim decus :  inter cunctos sapientes gentium,  et in universis regnis eorum,  nullus est similis tui. "
        },
        {
            "chapter": 10,
            "verse": 8,
            "name": "Jeremiah 10:8",
            "text": " Pariter insipientes et fatui probabuntur :  doctrina vanitatis eorum lignum est. "
        },
        {
            "chapter": 10,
            "verse": 9,
            "name": "Jeremiah 10:9",
            "text": " Argentum involutum de Tharsis affertur,  et aurum de Ophaz :  opus artificis et manus ærarii.  Hyacinthus et purpura indumentum eorum :  opus artificum universa hæc. "
        },
        {
            "chapter": 10,
            "verse": 10,
            "name": "Jeremiah 10:10",
            "text": " Dominus autem Deus verus est,  ipse Deus vivens,  et rex sempiternus.  Ab indignatione ejus commovebitur terra,  et non sustinebunt gentes comminationem ejus. "
        },
        {
            "chapter": 10,
            "verse": 11,
            "name": "Jeremiah 10:11",
            "text": " Sic ergo dicetis eis :  Dii qui cælos et terram non fecerunt,  pereant de terra et de his quæ sub cælo sunt ! "
        },
        {
            "chapter": 10,
            "verse": 12,
            "name": "Jeremiah 10:12",
            "text": " Qui facit terram in fortitudine sua,  præparat orbem in sapientia sua,  et prudentia sua extendit cælos : "
        },
        {
            "chapter": 10,
            "verse": 13,
            "name": "Jeremiah 10:13",
            "text": " ad vocem suam dat multitudinem aquarum in cælo,  et elevat nebulas ab extremitatibus terræ :  fulgura in pluviam facit,  et educit ventum de thesauris suis. "
        },
        {
            "chapter": 10,
            "verse": 14,
            "name": "Jeremiah 10:14",
            "text": " Stultus factus est omnis homo a scientia :  confusus est artifex omnis in sculptili,  quoniam falsum est quod conflavit,  et non est spiritus in eis. "
        },
        {
            "chapter": 10,
            "verse": 15,
            "name": "Jeremiah 10:15",
            "text": " Vana sunt, et opus risu dignum :  in tempore visitationis suæ peribunt. "
        },
        {
            "chapter": 10,
            "verse": 16,
            "name": "Jeremiah 10:16",
            "text": " Non est his similis pars Jacob :  qui enim formavit omnia, ipse est,  et Israël virga hæreditatis ejus :  Dominus exercituum nomen illi. "
        },
        {
            "chapter": 10,
            "verse": 17,
            "name": "Jeremiah 10:17",
            "text": " Congrega de terra confusionem tuam,  quæ habitas in obsidione : "
        },
        {
            "chapter": 10,
            "verse": 18,
            "name": "Jeremiah 10:18",
            "text": " quia hæc dicit Dominus :  Ecce ego longe projiciam habitatores terræ in hac vice,  et tribulabo eos ita ut inveniantur. "
        },
        {
            "chapter": 10,
            "verse": 19,
            "name": "Jeremiah 10:19",
            "text": " Væ mihi super contritione mea :  pessima plaga mea.  Ego autem dixi :  Plane hæc infirmitas mea est, et portabo illam. "
        },
        {
            "chapter": 10,
            "verse": 20,
            "name": "Jeremiah 10:20",
            "text": " Tabernaculum meum vastatum est ;  omnes funiculi mei dirupti sunt :  filii mei exierunt a me, et non subsistunt.  Non est qui extendat ultra tentorium meum,  et erigat pelles meas. "
        },
        {
            "chapter": 10,
            "verse": 21,
            "name": "Jeremiah 10:21",
            "text": " Quia stulte egerunt pastores,  et Dominum non quæsierunt :  propterea non intellexerunt,  et omnis grex eorum dispersus est. "
        },
        {
            "chapter": 10,
            "verse": 22,
            "name": "Jeremiah 10:22",
            "text": " Vox auditionis ecce venit,  et commotio magna de terra aquilonis :  ut ponat civitates Juda solitudinem,  et habitaculum draconum. "
        },
        {
            "chapter": 10,
            "verse": 23,
            "name": "Jeremiah 10:23",
            "text": " Scio, Domine,  quia non est hominis via ejus,  nec viri est ut ambulet,  et dirigat gressus suos. "
        },
        {
            "chapter": 10,
            "verse": 24,
            "name": "Jeremiah 10:24",
            "text": " Corripe me, Domine, verumtamen in judicio,  et non in furore tuo, ne forte ad nihilum redigas me. "
        },
        {
            "chapter": 10,
            "verse": 25,
            "name": "Jeremiah 10:25",
            "text": " Effunde indignationem tuam super gentes quæ non cognoverunt te,  et super provincias quæ nomen tuum non invocaverunt :  quia comederunt Jacob, et devoraverunt eum,  et consumpserunt illum, et decus ejus dissipaverunt.  "
        }
    ]
}