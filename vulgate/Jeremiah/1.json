{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 1,
    "name": "Jeremiah 1",
    "verses": [
        {
            "chapter": 1,
            "verse": 1,
            "name": "Jeremiah 1:1",
            "text": "Verba Jeremiæ filii Helciæ, de sacerdotibus qui fuerunt in Anathoth, in terra Benjamin. "
        },
        {
            "chapter": 1,
            "verse": 2,
            "name": "Jeremiah 1:2",
            "text": "Quod factum est verbum Domini ad eum in diebus Josiæ filii Amon, regis Juda, in tertiodecimo anno regni ejus. "
        },
        {
            "chapter": 1,
            "verse": 3,
            "name": "Jeremiah 1:3",
            "text": "Et factum est in diebus Joakim filii Josiæ, regis Juda, usque ad consummationem undecimi anni Sedeciæ, filii Josiæ, regis Juda, usque ad transmigrationem Jerusalem, in mense quinto.  "
        },
        {
            "chapter": 1,
            "verse": 4,
            "name": "Jeremiah 1:4",
            "text": " Et factum est verbum Domini ad me, dicens :  "
        },
        {
            "chapter": 1,
            "verse": 5,
            "name": "Jeremiah 1:5",
            "text": "  Priusquam te formarem in utero, novi te,  et antequam exires de vulva, sanctificavi te,  et prophetam in gentibus dedi te. "
        },
        {
            "chapter": 1,
            "verse": 6,
            "name": "Jeremiah 1:6",
            "text": "Et dixi :  A, a, a, Domine Deus, ecce nescio loqui,  quia puer ego sum. "
        },
        {
            "chapter": 1,
            "verse": 7,
            "name": "Jeremiah 1:7",
            "text": "Et dixit Dominus ad me :  Noli dicere : Puer sum :  quoniam ad omnia quæ mittam te ibis,  et universa quæcumque mandavero tibi loqueris. "
        },
        {
            "chapter": 1,
            "verse": 8,
            "name": "Jeremiah 1:8",
            "text": " Ne timeas a facie eorum,  quia tecum ego sum ut eruam te,  dicit Dominus. "
        },
        {
            "chapter": 1,
            "verse": 9,
            "name": "Jeremiah 1:9",
            "text": "Et misit Dominus manum suam, et tetigit os meum, et dixit Dominus ad me :  Ecce dedi verba mea in ore tuo : "
        },
        {
            "chapter": 1,
            "verse": 10,
            "name": "Jeremiah 1:10",
            "text": " ecce constitui te hodie  super gentes et super regna,  ut evellas, et destruas,  et disperdas, et dissipes,  et ædifices, et plantes. "
        },
        {
            "chapter": 1,
            "verse": 11,
            "name": "Jeremiah 1:11",
            "text": "Et factum est verbum Domini ad me, dicens :  Quid tu vides, Jeremia ? Et dixi :  Virgam vigilantem ego video. "
        },
        {
            "chapter": 1,
            "verse": 12,
            "name": "Jeremiah 1:12",
            "text": "Et dixit Dominus ad me :  Bene vidisti :  quia vigilabo ego super verbo meo,  ut faciam illud. "
        },
        {
            "chapter": 1,
            "verse": 13,
            "name": "Jeremiah 1:13",
            "text": "Et factum est verbum Domini secundo ad me, dicens :  Quid tu vides ? Et dixi :  Ollam succensam ego video,  et faciem ejus a facie aquilonis. "
        },
        {
            "chapter": 1,
            "verse": 14,
            "name": "Jeremiah 1:14",
            "text": "Et dixit Dominus ad me :  Ab aquilone pandetur malum  super omnes habitatores terræ : "
        },
        {
            "chapter": 1,
            "verse": 15,
            "name": "Jeremiah 1:15",
            "text": " quia ecce ego convocabo omnes cognationes regnorum aquilonis,  ait Dominus :  et venient, et ponent unusquisque solium suum  in introitu portarum Jerusalem,  et super omnes muros ejus in circuitu,  et super universas urbes Juda : "
        },
        {
            "chapter": 1,
            "verse": 16,
            "name": "Jeremiah 1:16",
            "text": " et loquar judicia mea cum eis  super omnem malitiam eorum qui dereliquerunt me,  et libaverunt diis alienis,  et adoraverunt opus manuum suarum. "
        },
        {
            "chapter": 1,
            "verse": 17,
            "name": "Jeremiah 1:17",
            "text": " Tu ergo, accinge lumbos tuos,  et surge, et loquere ad eos  omnia quæ ego præcipio tibi.  Ne formides a facie eorum,  nec enim timere te faciam vultum eorum. "
        },
        {
            "chapter": 1,
            "verse": 18,
            "name": "Jeremiah 1:18",
            "text": " Ego quippe dedi te hodie in civitatem munitam,  et in columnam ferream,  et in murum æreum,  super omnem terram,  regibus Juda, principibus ejus,  et sacerdotibus, et populo terræ. "
        },
        {
            "chapter": 1,
            "verse": 19,
            "name": "Jeremiah 1:19",
            "text": " Et bellabunt adversum te,  et non prævalebunt,  quia ego tecum sum, ait Dominus, ut liberem te.  "
        }
    ]
}