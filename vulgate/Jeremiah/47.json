{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 47,
    "name": "Jeremiah 47",
    "verses": [
        {
            "chapter": 47,
            "verse": 1,
            "name": "Jeremiah 47:1",
            "text": "Quod factum est verbum Domini ad Jeremiam prophetam contra Palæstinos, antequam percuteret Pharao Gazam.  "
        },
        {
            "chapter": 47,
            "verse": 2,
            "name": "Jeremiah 47:2",
            "text": "  Hæc dicit Dominus :  Ecce aquæ ascendunt ab aquilone,  et erunt quasi torrens inundans,  et operient terram et plenitudinem ejus,  urbem et habitatores ejus.  Clamabunt homines,  et ululabunt omnes habitatores terræ, "
        },
        {
            "chapter": 47,
            "verse": 3,
            "name": "Jeremiah 47:3",
            "text": " a strepitu pompæ armorum, et bellatorum ejus,  a commotione quadrigarum ejus, et multitudine rotarum illius.  Non respexerunt patres filios manibus dissolutis, "
        },
        {
            "chapter": 47,
            "verse": 4,
            "name": "Jeremiah 47:4",
            "text": " pro adventu diei in quo vastabuntur omnes Philisthiim,  et dissipabitur Tyrus et Sidon  cum omnibus reliquis auxiliis suis :  depopulatus est enim Dominus Palæstinos,  reliquias insulæ Cappadociæ. "
        },
        {
            "chapter": 47,
            "verse": 5,
            "name": "Jeremiah 47:5",
            "text": " Venit calvitium super Gazam ;  conticuit Ascalon, et reliquiæ vallis earum :  usquequo concideris ? "
        },
        {
            "chapter": 47,
            "verse": 6,
            "name": "Jeremiah 47:6",
            "text": " O mucro Domini, usquequo non quiesces ?  ingredere in vaginam tuam,  refrigerare, et sile. "
        },
        {
            "chapter": 47,
            "verse": 7,
            "name": "Jeremiah 47:7",
            "text": " Quomodo quiescet,  cum Dominus præceperit ei adversus Ascalonem,  et adversus maritimas ejus regiones,  ibique condixerit illi ?  "
        }
    ]
}