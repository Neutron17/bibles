{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 32,
    "name": "Jeremiah 32",
    "verses": [
        {
            "chapter": 32,
            "verse": 1,
            "name": "Jeremiah 32:1",
            "text": "Verbum quod factum est ad Jeremiam a Domino, in anno decimo Sedeciæ regis Juda, ipse est annus decimusoctavus Nabuchodonosor. "
        },
        {
            "chapter": 32,
            "verse": 2,
            "name": "Jeremiah 32:2",
            "text": "Tunc exercitus regis Babylonis obsidebat Jerusalem, et Jeremias propheta erat clausus in atrio carceris qui erat in domo regis Juda. "
        },
        {
            "chapter": 32,
            "verse": 3,
            "name": "Jeremiah 32:3",
            "text": "Clauserat enim eum Sedecias rex Juda, dicens : Quare vaticinaris, dicens : Hæc dicit Dominus : Ecce ego dabo civitatem istam in manus regis Babylonis, et capiet eam : "
        },
        {
            "chapter": 32,
            "verse": 4,
            "name": "Jeremiah 32:4",
            "text": "et Sedecias rex Juda non effugiet de manu Chaldæorum, sed tradetur in manus regis Babylonis : et loquetur os ejus cum ore illius, et oculi ejus oculos illius videbunt : "
        },
        {
            "chapter": 32,
            "verse": 5,
            "name": "Jeremiah 32:5",
            "text": "et in Babylonem ducet Sedeciam, et ibi erit donec visitem eum, ait Dominus : si autem dimicaveritis adversum Chaldæos, nihil prosperum habebitis ? "
        },
        {
            "chapter": 32,
            "verse": 6,
            "name": "Jeremiah 32:6",
            "text": "Et dixit Jeremias : Factum est verbum Domini ad me, dicens : "
        },
        {
            "chapter": 32,
            "verse": 7,
            "name": "Jeremiah 32:7",
            "text": "Ecce Hanameel filius Sellum, patruelis tuus, veniet ad te, dicens : Eme tibi agrum meum qui est in Anathoth, tibi enim competit ex propinquitate ut emas. "
        },
        {
            "chapter": 32,
            "verse": 8,
            "name": "Jeremiah 32:8",
            "text": "Et venit ad me Hanameel filius patrui mei, secundum verbum Domini, ad vestibulum carceris, et ait ad me : Posside agrum meum qui est in Anathoth, in terra Benjamin, quia tibi competit hæreditas, et tu propinquus es ut possideas. Intellexi autem quod verbum Domini esset : "
        },
        {
            "chapter": 32,
            "verse": 9,
            "name": "Jeremiah 32:9",
            "text": "et emi agrum ab Hanameel filio patrui mei, qui est in Anathoth, et appendi ei argentum : septem stateres, et decem argenteos. "
        },
        {
            "chapter": 32,
            "verse": 10,
            "name": "Jeremiah 32:10",
            "text": "Et scripsi in libro, et signavi, et adhibui testes, et appendi argentum in statera. "
        },
        {
            "chapter": 32,
            "verse": 11,
            "name": "Jeremiah 32:11",
            "text": "Et accepi librum possessionis signatum, et stipulationes, et rata, et signa forinsecus : "
        },
        {
            "chapter": 32,
            "verse": 12,
            "name": "Jeremiah 32:12",
            "text": "et dedi librum possessionis Baruch filio Neri filii Maasiæ, in oculis Hanameel patruelis mei, in oculis testium qui scripti erant in libro emptionis, et in oculis omnium Judæorum qui sedebant in atrio carceris. "
        },
        {
            "chapter": 32,
            "verse": 13,
            "name": "Jeremiah 32:13",
            "text": "Et præcepi Baruch coram eis, dicens : "
        },
        {
            "chapter": 32,
            "verse": 14,
            "name": "Jeremiah 32:14",
            "text": "Hæc dicit Dominus exercituum, Deus Israël : Sume libros istos, librum emptionis hunc signatum, et librum hunc qui apertus est, et pone illos in vase fictili, ut permanere possint diebus multis : "
        },
        {
            "chapter": 32,
            "verse": 15,
            "name": "Jeremiah 32:15",
            "text": "hæc enim dicit Dominus exercituum, Deus Israël : Adhuc possidebuntur domus, et agri, et vineæ in terra ista.  "
        },
        {
            "chapter": 32,
            "verse": 16,
            "name": "Jeremiah 32:16",
            "text": " Et oravi ad Dominum, postquam tradidi librum possessionis Baruch filio Neri, dicens :  "
        },
        {
            "chapter": 32,
            "verse": 17,
            "name": "Jeremiah 32:17",
            "text": "  Heu ! heu ! heu ! Domine Deus,  ecce tu fecisti cælum et terram  in fortitudine tua magna, et in brachio tuo extento :  non erit tibi difficile omne verbum : "
        },
        {
            "chapter": 32,
            "verse": 18,
            "name": "Jeremiah 32:18",
            "text": " qui facis misericordiam in millibus,  et reddis iniquitatem patrum in sinum filiorum eorum post eos :  fortissime, magne, et potens,  Dominus exercituum nomen tibi. "
        },
        {
            "chapter": 32,
            "verse": 19,
            "name": "Jeremiah 32:19",
            "text": " Magnus consilio, et incomprehensibilis cogitatu :  cujus oculi aperti sunt super omnes vias filiorum Adam,  ut reddas unicuique secundum vias suas,  et secundum fructum adinventionum ejus. "
        },
        {
            "chapter": 32,
            "verse": 20,
            "name": "Jeremiah 32:20",
            "text": " Qui posuisti signa et portenta  in terra Ægypti usque ad diem hanc,  et in Israël, et in hominibus,  et fecisti tibi nomen sicut est dies hæc. "
        },
        {
            "chapter": 32,
            "verse": 21,
            "name": "Jeremiah 32:21",
            "text": " Et eduxisti populum tuum Israël de terra Ægypti,  in signis et in portentis,  et in manu robusta et in brachio extento,  et in terrore magno : "
        },
        {
            "chapter": 32,
            "verse": 22,
            "name": "Jeremiah 32:22",
            "text": " et dedisti eis terram hanc,  quam jurasti patribus eorum ut dares eis,  terram fluentem lacte et melle. "
        },
        {
            "chapter": 32,
            "verse": 23,
            "name": "Jeremiah 32:23",
            "text": " Et ingressi sunt, et possederunt eam,  et non obedierunt voci tuæ,  et in lege tua non ambulaverunt :  omnia quæ mandasti eis ut facerent non fecerunt,  et evenerunt eis omnia mala hæc. "
        },
        {
            "chapter": 32,
            "verse": 24,
            "name": "Jeremiah 32:24",
            "text": " Ecce munitiones exstructæ sunt adversum civitatem ut capiatur,  et urbs data est in manus Chaldæorum  qui præliantur adversus eam,  a facie gladii, et famis, et pestilentiæ :  et quæcumque locutus es, acciderunt,  ut tu ipse cernis. "
        },
        {
            "chapter": 32,
            "verse": 25,
            "name": "Jeremiah 32:25",
            "text": " Et tu dicis mihi, Domine Deus :  Eme agrum argento, et adhibe testes,  cum urbs data sit in manus Chaldæorum ?  "
        },
        {
            "chapter": 32,
            "verse": 26,
            "name": "Jeremiah 32:26",
            "text": " Et factum est verbum Domini ad Jeremiam, dicens :  "
        },
        {
            "chapter": 32,
            "verse": 27,
            "name": "Jeremiah 32:27",
            "text": "  Ecce ego Dominus Deus universæ carnis :  numquid mihi difficile erit omne verbum ? "
        },
        {
            "chapter": 32,
            "verse": 28,
            "name": "Jeremiah 32:28",
            "text": " Propterea hæc dicit Dominus :  Ecce ego tradam civitatem istam in manus Chaldæorum,  et in manus regis Babylonis,  et capient eam. "
        },
        {
            "chapter": 32,
            "verse": 29,
            "name": "Jeremiah 32:29",
            "text": " Et venient Chaldæi præliantes adversum urbem hanc,  et succendent eam igni, et comburent eam,  et domos in quarum domatibus sacrificabant Baal,  et libabant diis alienis libamina ad irritandum me. "
        },
        {
            "chapter": 32,
            "verse": 30,
            "name": "Jeremiah 32:30",
            "text": " Erant enim filii Israël et filii Juda  jugiter facientes malum in oculis meis ab adolescentia sua :  filii Israël, qui usque nunc exacerbant me  in opere manuum suarum, dicit Dominus. "
        },
        {
            "chapter": 32,
            "verse": 31,
            "name": "Jeremiah 32:31",
            "text": " Quia in furore et in indignatione mea facta est mihi civitas hæc,  a die qua ædificaverunt eam  usque ad diem istam qua auferetur de conspectu meo, "
        },
        {
            "chapter": 32,
            "verse": 32,
            "name": "Jeremiah 32:32",
            "text": " propter malitiam filiorum Israël et filiorum Juda,  quam fecerunt ad iracundiam me provocantes,  ipsi et reges eorum,  principes eorum, et sacerdotes eorum, et prophetæ eorum,  viri Juda et habitatores Jerusalem. "
        },
        {
            "chapter": 32,
            "verse": 33,
            "name": "Jeremiah 32:33",
            "text": " Et verterunt ad me terga, et non facies,  cum docerem eos diluculo et erudirem,  et nollent audire, ut acciperent disciplinam. "
        },
        {
            "chapter": 32,
            "verse": 34,
            "name": "Jeremiah 32:34",
            "text": " Et posuerunt idola sua in domo in qua invocatum est nomen meum,  ut polluerent eam. "
        },
        {
            "chapter": 32,
            "verse": 35,
            "name": "Jeremiah 32:35",
            "text": " Et ædificaverunt excelsa Baal  quæ sunt in valle filii Ennom,  ut initiarent filios suos et filias suas Moloch,  quod non mandavi eis,  nec ascendit in cor meum ut facerent abominationem hanc :  et in peccatum deducerent Judam. "
        },
        {
            "chapter": 32,
            "verse": 36,
            "name": "Jeremiah 32:36",
            "text": " Et nunc propter ista,  hæc dicit Dominus Deus Israël ad civitatem hanc,  de qua vos dicitis quod tradetur in manus regis Babylonis,  in gladio, et in fame, et in peste : "
        },
        {
            "chapter": 32,
            "verse": 37,
            "name": "Jeremiah 32:37",
            "text": " Ecce ego congregabo eos de universis terris ad quas ejeci eos  in furore meo, et in ira mea, et in indignatione grandi :  et reducam eos ad locum istum,  et habitare eos faciam confidenter : "
        },
        {
            "chapter": 32,
            "verse": 38,
            "name": "Jeremiah 32:38",
            "text": " et erunt mihi in populum,  et ego ero eis in Deum. "
        },
        {
            "chapter": 32,
            "verse": 39,
            "name": "Jeremiah 32:39",
            "text": " Et dabo eis cor unum, et viam unam,  ut timeant me universis diebus,  et bene sit eis, et filiis eorum post eos. "
        },
        {
            "chapter": 32,
            "verse": 40,
            "name": "Jeremiah 32:40",
            "text": " Et feriam eis pactum sempiternum,  et non desinam eis benefacere :  et timorem meum dabo in corde eorum,  ut non recedant a me. "
        },
        {
            "chapter": 32,
            "verse": 41,
            "name": "Jeremiah 32:41",
            "text": " Et lætabor super eis, cum bene eis fecero :  et plantabo eos in terra ista in veritate,  in toto corde meo et in tota anima mea. "
        },
        {
            "chapter": 32,
            "verse": 42,
            "name": "Jeremiah 32:42",
            "text": " Quia hæc dicit Dominus :  Sicut adduxi super populum istum omne malum hoc grande,  sic adducam super eos  omne bonum quod ego loquor ad eos. "
        },
        {
            "chapter": 32,
            "verse": 43,
            "name": "Jeremiah 32:43",
            "text": " Et possidebuntur agri in terra ista,  de qua vos dicitis quod deserta sit,  eo quod non remanserit homo et jumentum,  et data sit in manus Chaldæorum. "
        },
        {
            "chapter": 32,
            "verse": 44,
            "name": "Jeremiah 32:44",
            "text": " Agri ementur pecunia, et scribentur in libro,  et imprimetur signum, et testis adhibebitur,  in terra Benjamin et in circuitu Jerusalem,  in civitatibus Juda, et in civitatibus montanis,  et in civitatibus campestribus, et in civitatibus quæ ad austrum sunt,  quia convertam captivitatem eorum, ait Dominus.  "
        }
    ]
}