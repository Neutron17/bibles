{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 22,
    "name": "Jeremiah 22",
    "verses": [
        {
            "chapter": 22,
            "verse": 1,
            "name": "Jeremiah 22:1",
            "text": "Hæc dicit Dominus : Descende in domum regis Juda, et loqueris ibi verbum hoc, "
        },
        {
            "chapter": 22,
            "verse": 2,
            "name": "Jeremiah 22:2",
            "text": "et dices :   Audi verbum Domini, rex Juda,  qui sedes super solium David :  tu et servi tui, et populus tuus,  qui ingredimini per portas istas. "
        },
        {
            "chapter": 22,
            "verse": 3,
            "name": "Jeremiah 22:3",
            "text": " Hæc dicit Dominus :  Facite judicium et justitiam,  et liberate vi oppressum de manu calumniatoris :  et advenam, et pupillum, et viduam  nolite contristare, neque opprimatis inique,  et sanguinem innocentem ne effundatis in loco isto. "
        },
        {
            "chapter": 22,
            "verse": 4,
            "name": "Jeremiah 22:4",
            "text": " Si enim facientes feceritis verbum istud,  ingredientur per portas domus hujus  reges sedentes de genere David super thronum ejus,  et ascendentes currus et equos,  ipsi, et servi, et populus eorum. "
        },
        {
            "chapter": 22,
            "verse": 5,
            "name": "Jeremiah 22:5",
            "text": " Quod si non audieritis verba hæc :  in memetipso juravi, dicit Dominus,  quia in solitudinem erit domus hæc. "
        },
        {
            "chapter": 22,
            "verse": 6,
            "name": "Jeremiah 22:6",
            "text": " Quia hæc dicit Dominus super domum regis Juda :  Galaad, tu mihi caput Libani,  si non posuero te solitudinem, urbes inhabitabiles ! "
        },
        {
            "chapter": 22,
            "verse": 7,
            "name": "Jeremiah 22:7",
            "text": " Et sanctificabo super te, interficientem virum et arma ejus :  et succident electas cedros tuas,  et præcipitabunt in ignem. "
        },
        {
            "chapter": 22,
            "verse": 8,
            "name": "Jeremiah 22:8",
            "text": " Et pertransibunt gentes multæ per civitatem hanc,  et dicet unusquisque proximo suo :  Quare fecit Dominus sic civitati huic grandi ? "
        },
        {
            "chapter": 22,
            "verse": 9,
            "name": "Jeremiah 22:9",
            "text": " Et respondebunt :  Eo quod dereliquerint pactum Domini Dei sui,  et adoraverint deos alienos, et servierint eis. "
        },
        {
            "chapter": 22,
            "verse": 10,
            "name": "Jeremiah 22:10",
            "text": " Nolite flere mortuum,  neque lugeatis super eum fletu :  plangite eum qui egreditur,  quia non revertetur ultra,  nec videbit terram nativitatis suæ. "
        },
        {
            "chapter": 22,
            "verse": 11,
            "name": "Jeremiah 22:11",
            "text": " Quia hæc dicit Dominus ad Sellum,  filium Josiæ, regem Juda,  qui regnavit pro Josia patre suo,  qui egressus est de loco isto :  Non revertetur huc amplius, "
        },
        {
            "chapter": 22,
            "verse": 12,
            "name": "Jeremiah 22:12",
            "text": " sed in loco ad quem transtuli eum, ibi morietur,  et terram istam non videbit amplius. "
        },
        {
            "chapter": 22,
            "verse": 13,
            "name": "Jeremiah 22:13",
            "text": " Væ qui ædificat domum suam in injustitia,  et cœnacula sua non in judicio :  amicum suum opprimet frustra,  et mercedem ejus non reddet ei : "
        },
        {
            "chapter": 22,
            "verse": 14,
            "name": "Jeremiah 22:14",
            "text": " qui dicit : Ædificabo mihi domum latam,  et cœnacula spatiosa :  qui aperit sibi fenestras et facit laquearia cedrina,  pingitque sinopide. "
        },
        {
            "chapter": 22,
            "verse": 15,
            "name": "Jeremiah 22:15",
            "text": " Numquid regnabis quoniam confers te cedro ?  pater tuus numquid non comedit et bibit,  et fecit judicium et justitiam tunc cum bene erat ei ? "
        },
        {
            "chapter": 22,
            "verse": 16,
            "name": "Jeremiah 22:16",
            "text": " Judicavit causam pauperis et egeni in bonum suum :  numquid non ideo quia cognovit me ? dicit Dominus. "
        },
        {
            "chapter": 22,
            "verse": 17,
            "name": "Jeremiah 22:17",
            "text": " Tui vero oculi et cor ad avaritiam,  et ad sanguinem innocentem fundendum,  et ad calumniam, et ad cursum mali operis. "
        },
        {
            "chapter": 22,
            "verse": 18,
            "name": "Jeremiah 22:18",
            "text": " Propterea hæc dicit Dominus ad Joakim,  filium Josiæ, regem Juda :  Non plangent eum : Væ frater ! et væ soror !  non concrepabunt ei : Væ domine ! et væ inclyte ! "
        },
        {
            "chapter": 22,
            "verse": 19,
            "name": "Jeremiah 22:19",
            "text": " Sepultura asini sepelietur,  putrefactus et projectus extra portas Jerusalem. "
        },
        {
            "chapter": 22,
            "verse": 20,
            "name": "Jeremiah 22:20",
            "text": " Ascende Libanum, et clama,  et in Basan da vocem tuam :  et clama ad transeuntes,  quia contriti sunt omnes amatores tui. "
        },
        {
            "chapter": 22,
            "verse": 21,
            "name": "Jeremiah 22:21",
            "text": " Locutus sum ad te in abundantia tua,  et dixisti : Non audiam :  hæc est via tua ab adolescentia tua,  quia non audisti vocem meam. "
        },
        {
            "chapter": 22,
            "verse": 22,
            "name": "Jeremiah 22:22",
            "text": " Omnes pastores tuos pascet ventus,  et amatores tui in captivitatem ibunt :  et tunc confunderis,  et erubesces ab omni malitia tua. "
        },
        {
            "chapter": 22,
            "verse": 23,
            "name": "Jeremiah 22:23",
            "text": " Quæ sedes in Libano,  et nidificas in cedris,  quomodo congemuisti cum venissent tibi dolores,  quasi dolores parturientis ? "
        },
        {
            "chapter": 22,
            "verse": 24,
            "name": "Jeremiah 22:24",
            "text": " Vivo ego, dicit Dominus,  quia si fuerit Jechonias filius Joakim regis Juda  annulus in manu dextera mea,  inde evellam eum, "
        },
        {
            "chapter": 22,
            "verse": 25,
            "name": "Jeremiah 22:25",
            "text": " et dabo te in manu quærentium animam tuam,  et in manu quorum tu formidas faciem,  et in manu Nabuchodonosor regis Babylonis,  et in manu Chaldæorum : "
        },
        {
            "chapter": 22,
            "verse": 26,
            "name": "Jeremiah 22:26",
            "text": " et mittam te, et matrem tuam quæ genuit te,  in terram alienam, in qua nati non estis,  ibique moriemini. "
        },
        {
            "chapter": 22,
            "verse": 27,
            "name": "Jeremiah 22:27",
            "text": " Et in terram ad quam ipsi levant animam suam ut revertantur illuc,  non revertentur. "
        },
        {
            "chapter": 22,
            "verse": 28,
            "name": "Jeremiah 22:28",
            "text": " Numquid vas fictile atque contritum  vir iste Jechonias ?  numquid vas absque omni voluptate ?  quare abjecti sunt ipse et semen ejus,  et projecti in terram quam ignoraverunt ? "
        },
        {
            "chapter": 22,
            "verse": 29,
            "name": "Jeremiah 22:29",
            "text": " Terra, terra, terra, audi sermonem Domini. "
        },
        {
            "chapter": 22,
            "verse": 30,
            "name": "Jeremiah 22:30",
            "text": " Hæc dicit Dominus :  Scribe virum istum sterilem,  virum qui in diebus suis non prosperabitur :  nec enim erit de semine ejus vir  qui sedeat super solium David,  et potestatem habeat ultra in Juda.  "
        }
    ]
}