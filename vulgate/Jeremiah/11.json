{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 11,
    "name": "Jeremiah 11",
    "verses": [
        {
            "chapter": 11,
            "verse": 1,
            "name": "Jeremiah 11:1",
            "text": "Verbum quod factum est a Domino ad Jeremiam, dicens :  "
        },
        {
            "chapter": 11,
            "verse": 2,
            "name": "Jeremiah 11:2",
            "text": "  Audite verba pacti hujus,  et loquimini ad viros Juda,  et ad habitatores Jerusalem, "
        },
        {
            "chapter": 11,
            "verse": 3,
            "name": "Jeremiah 11:3",
            "text": " et dices ad eos : Hæc dicit Dominus Deus Israël :  Maledictus vir qui non audierit verba pacti hujus "
        },
        {
            "chapter": 11,
            "verse": 4,
            "name": "Jeremiah 11:4",
            "text": " quod præcepi patribus vestris,  in die qua eduxi eos de terra Ægypti,  de fornace ferrea, dicens :  Audite vocem meam, et facite omnia quæ præcipio vobis,  et eritis mihi in populum,  et ego ero vobis in Deum : "
        },
        {
            "chapter": 11,
            "verse": 5,
            "name": "Jeremiah 11:5",
            "text": " ut suscitem juramentum quod juravi patribus vestris,  daturum me eis terram fluentem lacte et melle,  sicut est dies hæc. Et respondi, et dixi : Amen, Domine. "
        },
        {
            "chapter": 11,
            "verse": 6,
            "name": "Jeremiah 11:6",
            "text": "Et dixit Dominus ad me :  Vociferare omnia verba hæc in civitatibus Juda,  et foris Jerusalem, dicens :  Audite verba pacti hujus, et facite illa, "
        },
        {
            "chapter": 11,
            "verse": 7,
            "name": "Jeremiah 11:7",
            "text": " quia contestans contestatus sum patres vestros,  in die qua eduxi eos de terra Ægypti, usque ad diem hanc :  mane consurgens contestatus sum,  et dixi : Audite vocem meam. "
        },
        {
            "chapter": 11,
            "verse": 8,
            "name": "Jeremiah 11:8",
            "text": " Et non audierunt, nec inclinaverunt aurem suam,  sed abierunt, unusquisque in pravitate cordis sui mali :  et induxi super eos omnia verba pacti hujus  quod præcepi ut facerent,  et non fecerunt. "
        },
        {
            "chapter": 11,
            "verse": 9,
            "name": "Jeremiah 11:9",
            "text": "Et dixit Dominus ad me :  Inventa est conjuratio in viris Juda et in habitatoribus Jerusalem. "
        },
        {
            "chapter": 11,
            "verse": 10,
            "name": "Jeremiah 11:10",
            "text": " Reversi sunt ad iniquitates patrum suorum priores,  qui noluerunt audire verba mea :  et hi ergo abierunt post deos alienos, ut servirent eis :  irritum fecerunt domus Israël et domus Juda pactum meum  quod pepigi cum patribus eorum. "
        },
        {
            "chapter": 11,
            "verse": 11,
            "name": "Jeremiah 11:11",
            "text": " Quam ob rem hæc dicit Dominus :  Ecce ego inducam super eos mala  de quibus exire non poterunt :  et clamabunt ad me, et non exaudiam eos. "
        },
        {
            "chapter": 11,
            "verse": 12,
            "name": "Jeremiah 11:12",
            "text": " Et ibunt civitates Juda et habitatores Jerusalem,  et clamabunt ad deos quibus libant,  et non salvabunt eos in tempore afflictionis eorum. "
        },
        {
            "chapter": 11,
            "verse": 13,
            "name": "Jeremiah 11:13",
            "text": " Secundum numerum enim civitatum tuarum  erant dii tui, Juda :  et secundum numerum viarum Jerusalem,  posuisti aras confusionis,  aras ad libandum Baalim. "
        },
        {
            "chapter": 11,
            "verse": 14,
            "name": "Jeremiah 11:14",
            "text": " Tu ergo noli orare pro populo hoc,  et ne assumas pro eis laudem et orationem,  quia non exaudiam in tempore clamoris eorum ad me,  in tempore afflictionis eorum. "
        },
        {
            "chapter": 11,
            "verse": 15,
            "name": "Jeremiah 11:15",
            "text": " Quid est, quod dilectus meus in domo mea fecit scelera multa ?  numquid carnes sanctæ auferent a te malitias tuas,  in quibus gloriata es ? "
        },
        {
            "chapter": 11,
            "verse": 16,
            "name": "Jeremiah 11:16",
            "text": " Olivam uberem, pulchram, fructiferam, speciosam,  vocavit Dominus nomen tuum :  ad vocem loquelæ, grandis exarsit ignis in ea,  et combusta sunt fruteta ejus. "
        },
        {
            "chapter": 11,
            "verse": 17,
            "name": "Jeremiah 11:17",
            "text": " Et Dominus exercituum, qui plantavit te,  locutus est super te malum,  pro malis domus Israël, et domus Juda,  quæ fecerunt sibi ad irritandum me,  libantes Baalim. "
        },
        {
            "chapter": 11,
            "verse": 18,
            "name": "Jeremiah 11:18",
            "text": " Tu autem, Domine, demonstrasti mihi, et cognovi :  tunc ostendisti mihi studia eorum. "
        },
        {
            "chapter": 11,
            "verse": 19,
            "name": "Jeremiah 11:19",
            "text": " Et ego quasi agnus mansuetus,  qui portatur ad victimam :  et non cognovi quia cogitaverunt super me consilia, dicentes :  Mittamus lignum in panem ejus,  et eradamus eum de terra viventium,  et nomen ejus non memoretur amplius. "
        },
        {
            "chapter": 11,
            "verse": 20,
            "name": "Jeremiah 11:20",
            "text": " Tu autem, Domine Sabaoth, qui judicas juste,  et probas renes et corda,  videam ultionem tuam ex eis :  tibi enim revelavi causam meam. "
        },
        {
            "chapter": 11,
            "verse": 21,
            "name": "Jeremiah 11:21",
            "text": " Propterea hæc dicit Dominus ad viros Anathoth,  qui quærunt animam tuam, et dicunt :  Non prophetabis in nomine Domini,  et non morieris in manibus nostris : "
        },
        {
            "chapter": 11,
            "verse": 22,
            "name": "Jeremiah 11:22",
            "text": " propterea hæc dicit Dominus exercituum :  Ecce ego visitabo super eos :  juvenes morientur in gladio ;  filii eorum et filiæ eorum morientur in fame. "
        },
        {
            "chapter": 11,
            "verse": 23,
            "name": "Jeremiah 11:23",
            "text": " Et reliquiæ non erunt ex eis :  inducam enim malum super viros Anathoth,  annum visitationis eorum.  "
        }
    ]
}