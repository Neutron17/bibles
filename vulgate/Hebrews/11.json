{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 58,
    "book_name": "Hebrews",
    "chapter": 11,
    "name": "Hebrews 11",
    "verses": [
        {
            "chapter": 11,
            "verse": 1,
            "name": "Hebrews 11:1",
            "text": "Est autem fides sperandarum substantia rerum, argumentum non apparentium. "
        },
        {
            "chapter": 11,
            "verse": 2,
            "name": "Hebrews 11:2",
            "text": "In hac enim testimonium consecuti sunt senes. "
        },
        {
            "chapter": 11,
            "verse": 3,
            "name": "Hebrews 11:3",
            "text": "Fide intelligimus aptata esse sæcula verbo Dei : ut ex invisibilibus visibilia fierent.  "
        },
        {
            "chapter": 11,
            "verse": 4,
            "name": "Hebrews 11:4",
            "text": " Fide plurimam hostiam Abel, quam Cain, obtulit Deo, per quam testimonium consecutus est esse justus, testimonium perhibente muneribus ejus Deo, et per illam defunctus adhuc loquitur. "
        },
        {
            "chapter": 11,
            "verse": 5,
            "name": "Hebrews 11:5",
            "text": "Fide Henoch translatus est ne videret mortem, et non inveniebatur, quia transtulit illum Deus : ante translationem enim testimonium habuit placuisse Deo. "
        },
        {
            "chapter": 11,
            "verse": 6,
            "name": "Hebrews 11:6",
            "text": "Sine fide autem impossibile est placere Deo. Credere enim oportet accedentem ad Deum quia est, et inquirentibus se remunerator sit. "
        },
        {
            "chapter": 11,
            "verse": 7,
            "name": "Hebrews 11:7",
            "text": "Fide Noë responso accepto de iis quæ adhuc non videbantur, metuens aptavit arcam in salutem domus suæ, per quam damnavit mundum : et justitiæ, quæ per fidem est, hæres est institutus.  "
        },
        {
            "chapter": 11,
            "verse": 8,
            "name": "Hebrews 11:8",
            "text": " Fide qui vocatur Abraham obedivit in locum exire, quem accepturus erat in hæreditatem : et exiit, nesciens quo iret. "
        },
        {
            "chapter": 11,
            "verse": 9,
            "name": "Hebrews 11:9",
            "text": "Fide demoratus est in terra repromissionis, tamquam in aliena, in casulis habitando cum Isaac et Jacob cohæredibus repromissionis ejusdem. "
        },
        {
            "chapter": 11,
            "verse": 10,
            "name": "Hebrews 11:10",
            "text": "Exspectabat enim fundamenta habentem civitatem : cujus artifex et conditor Deus. "
        },
        {
            "chapter": 11,
            "verse": 11,
            "name": "Hebrews 11:11",
            "text": "Fide et ipsa Sara sterilis virtutem in conceptionem seminis accepit, etiam præter tempus ætatis : quoniam fidelem credidit esse eum qui repromiserat. "
        },
        {
            "chapter": 11,
            "verse": 12,
            "name": "Hebrews 11:12",
            "text": "Propter quod et ab uno orti sunt (et hoc emortuo) tamquam sidera cæli in multitudinem, et sicut arena, quæ est ad oram maris, innumerabilis. "
        },
        {
            "chapter": 11,
            "verse": 13,
            "name": "Hebrews 11:13",
            "text": "Juxta fidem defuncti sunt omnes isti, non acceptis repromissionibus, sed a longe eas aspicientes, et salutantes, et confitentes quia peregrini et hospites sunt super terram. "
        },
        {
            "chapter": 11,
            "verse": 14,
            "name": "Hebrews 11:14",
            "text": "Qui enim hæc dicunt, significant se patriam inquirere. "
        },
        {
            "chapter": 11,
            "verse": 15,
            "name": "Hebrews 11:15",
            "text": "Et si quidem ipsius meminissent de qua exierunt, habebant utique tempus revertendi : "
        },
        {
            "chapter": 11,
            "verse": 16,
            "name": "Hebrews 11:16",
            "text": "nunc autem meliorem appetunt, id est, cælestem. Ideo non confunditur Deus vocari Deus eorum : paravit enim illis civitatem. "
        },
        {
            "chapter": 11,
            "verse": 17,
            "name": "Hebrews 11:17",
            "text": "Fide obtulit Abraham Isaac, cum tentaretur, et unigenitum offerebat, qui susceperat repromissiones : "
        },
        {
            "chapter": 11,
            "verse": 18,
            "name": "Hebrews 11:18",
            "text": "ad quem dictum est : Quia in Isaac vocabitur tibi semen : "
        },
        {
            "chapter": 11,
            "verse": 19,
            "name": "Hebrews 11:19",
            "text": "arbitrans quia et a mortuis suscitare potens est Deus : unde eum et in parabolam accepit. "
        },
        {
            "chapter": 11,
            "verse": 20,
            "name": "Hebrews 11:20",
            "text": "Fide et de futuris benedixit Isaac Jacob et Esau. "
        },
        {
            "chapter": 11,
            "verse": 21,
            "name": "Hebrews 11:21",
            "text": "Fide Jacob, moriens, singulos filiorum Joseph benedixit : et adoravit fastigium virgæ ejus. "
        },
        {
            "chapter": 11,
            "verse": 22,
            "name": "Hebrews 11:22",
            "text": "Fide Joseph, moriens, de profectione filiorum Israël memoratus est, et de ossibus suis mandavit.  "
        },
        {
            "chapter": 11,
            "verse": 23,
            "name": "Hebrews 11:23",
            "text": " Fide Moyses, natus, occultatus est mensibus tribus a parentibus suis, eo quod vidissent elegantem infantem, et non timuerunt regis edictum. "
        },
        {
            "chapter": 11,
            "verse": 24,
            "name": "Hebrews 11:24",
            "text": "Fide Moyses grandis factus negavit se esse filium filiæ Pharaonis, "
        },
        {
            "chapter": 11,
            "verse": 25,
            "name": "Hebrews 11:25",
            "text": "magis eligens affligi cum populo Dei, quam temporalis peccati habere jucunditatem, "
        },
        {
            "chapter": 11,
            "verse": 26,
            "name": "Hebrews 11:26",
            "text": "majores divitias æstimans thesauro Ægyptiorum, improperium Christi : aspiciebat enim in remunerationem. "
        },
        {
            "chapter": 11,
            "verse": 27,
            "name": "Hebrews 11:27",
            "text": "Fide reliquit Ægyptum, non veritus animositatem regis : invisibilem enim tamquam videns sustinuit. "
        },
        {
            "chapter": 11,
            "verse": 28,
            "name": "Hebrews 11:28",
            "text": "Fide celebravit Pascha, et sanguinis effusionem : ne qui vastabat primitiva, tangeret eos. "
        },
        {
            "chapter": 11,
            "verse": 29,
            "name": "Hebrews 11:29",
            "text": "Fide transierunt mare Rubrum tamquam per aridam terram : quod experti Ægyptii, devorati sunt.  "
        },
        {
            "chapter": 11,
            "verse": 30,
            "name": "Hebrews 11:30",
            "text": " Fide muri Jericho corruerunt, circuitu dierum septem. "
        },
        {
            "chapter": 11,
            "verse": 31,
            "name": "Hebrews 11:31",
            "text": "Fide Rahab meretrix non periit cum incredulis, excipiens exploratores cum pace. "
        },
        {
            "chapter": 11,
            "verse": 32,
            "name": "Hebrews 11:32",
            "text": "Et quid adhuc dicam ? deficiet enim me tempus enarrantem de Gedeon, Barac, Samson, Jephte, David, Samuel, et prophetis : "
        },
        {
            "chapter": 11,
            "verse": 33,
            "name": "Hebrews 11:33",
            "text": "qui per fidem vicerunt regna, operati sunt justitiam, adepti sunt repromissiones, obturaverunt ora leonum, "
        },
        {
            "chapter": 11,
            "verse": 34,
            "name": "Hebrews 11:34",
            "text": "extinxerunt impetum ignis, effugerunt aciem gladii, convaluerunt de infirmitate, fortes facti sunt in bello, castra verterunt exterorum : "
        },
        {
            "chapter": 11,
            "verse": 35,
            "name": "Hebrews 11:35",
            "text": "acceperunt mulieres de resurrectione mortuos suos : alii autem distenti sunt non suscipientes redemptionem ut meliorem invenirent resurrectionem. "
        },
        {
            "chapter": 11,
            "verse": 36,
            "name": "Hebrews 11:36",
            "text": "Alii vero ludibria, et verbera experti, insuper et vincula, et carceres : "
        },
        {
            "chapter": 11,
            "verse": 37,
            "name": "Hebrews 11:37",
            "text": "lapidati sunt, secti sunt, tentati sunt, in occisione gladii mortui sunt, circuierunt in melotis, in pellibus caprinis, egentes, angustiati, afflicti : "
        },
        {
            "chapter": 11,
            "verse": 38,
            "name": "Hebrews 11:38",
            "text": "quibus dignus non erat mundus : in solitudinibus errantes, in montibus, in speluncis, et in cavernis terræ. "
        },
        {
            "chapter": 11,
            "verse": 39,
            "name": "Hebrews 11:39",
            "text": "Et hi omnes testimonio fidei probati, non acceperunt repromissionem, "
        },
        {
            "chapter": 11,
            "verse": 40,
            "name": "Hebrews 11:40",
            "text": "Deo pro nobis melius aliquid providente, ut non sine nobis consummarentur.   "
        }
    ]
}