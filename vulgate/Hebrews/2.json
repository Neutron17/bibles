{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 58,
    "book_name": "Hebrews",
    "chapter": 2,
    "name": "Hebrews 2",
    "verses": [
        {
            "chapter": 2,
            "verse": 1,
            "name": "Hebrews 2:1",
            "text": "Propterea abundantius oportet observare nos ea quæ audivimus, ne forte pereffluamus. "
        },
        {
            "chapter": 2,
            "verse": 2,
            "name": "Hebrews 2:2",
            "text": "Si enim qui per angelos dictus est sermo, factus est firmus, et omnis prævaricatio, et inobedientia accepit justam mercedis retributionem : "
        },
        {
            "chapter": 2,
            "verse": 3,
            "name": "Hebrews 2:3",
            "text": "quomodo nos effugiemus si tantam neglexerimus salutem ? quæ cum initium accepisset enarrari per Dominum ab eis, qui audierunt, in nos confirmata est, "
        },
        {
            "chapter": 2,
            "verse": 4,
            "name": "Hebrews 2:4",
            "text": "contestante Deo signis et portentis, et variis virtutibus, et Spiritus Sancti distributionibus secundum suam voluntatem. "
        },
        {
            "chapter": 2,
            "verse": 5,
            "name": "Hebrews 2:5",
            "text": "Non enim angelis subjecit Deus orbem terræ futurum, de quo loquimur. "
        },
        {
            "chapter": 2,
            "verse": 6,
            "name": "Hebrews 2:6",
            "text": "Testatus est autem in quodam loco quis, dicens : Quid est homo quod memor es ejus, aut filius hominis quoniam visitas eum ? "
        },
        {
            "chapter": 2,
            "verse": 7,
            "name": "Hebrews 2:7",
            "text": "Minuisti eum paulo minus ab angelis : gloria et honore coronasti eum : et constituisti eum super opera manuum tuarum. "
        },
        {
            "chapter": 2,
            "verse": 8,
            "name": "Hebrews 2:8",
            "text": "Omnia subjecisti sub pedibus ejus. In eo enim quod omnia ei subjecit, nihil dimisit non subjectum ei. Nunc autem necdum videmus omnia subjecta ei. "
        },
        {
            "chapter": 2,
            "verse": 9,
            "name": "Hebrews 2:9",
            "text": "Eum autem, qui modico quam angeli minoratus est, videmus Jesum propter passionem mortis, gloria et honore coronatum : ut, gratia Dei, pro omnibus gustaret mortem.  "
        },
        {
            "chapter": 2,
            "verse": 10,
            "name": "Hebrews 2:10",
            "text": " Decebat enim eum, propter quem omnia, et per quem omnia, qui multos filios in gloriam adduxerat, auctorem salutis eorum per passionem consummare. "
        },
        {
            "chapter": 2,
            "verse": 11,
            "name": "Hebrews 2:11",
            "text": "Qui enim sanctificat, et qui sanctificantur, ex uno omnes. Propter quam causam non confunditur fratres eos vocare, dicens : "
        },
        {
            "chapter": 2,
            "verse": 12,
            "name": "Hebrews 2:12",
            "text": "Nuntiabo nomen tuum fratribus meis : in medio ecclesiæ laudabo te. "
        },
        {
            "chapter": 2,
            "verse": 13,
            "name": "Hebrews 2:13",
            "text": "Et iterum : Ego ero fidens in eum. Et iterum : Ecce ego, et pueri mei, quos dedit mihi Deus. "
        },
        {
            "chapter": 2,
            "verse": 14,
            "name": "Hebrews 2:14",
            "text": "Quia ergo pueri communicaverunt carni, et sanguini, et ipse similiter participavit eisdem : ut per mortem destrueret eum qui habebat mortis imperium, id est, diabolum : "
        },
        {
            "chapter": 2,
            "verse": 15,
            "name": "Hebrews 2:15",
            "text": "et liberaret eos qui timore mortis per totam vitam obnoxii erant servituti. "
        },
        {
            "chapter": 2,
            "verse": 16,
            "name": "Hebrews 2:16",
            "text": "Nusquam enim angelos apprehendit, sed semen Abrahæ apprehendit. "
        },
        {
            "chapter": 2,
            "verse": 17,
            "name": "Hebrews 2:17",
            "text": "Unde debuit per omnia fratribus similari, ut misericors fieret, et fidelis pontifex ad Deum, ut repropitiaret delicta populi. "
        },
        {
            "chapter": 2,
            "verse": 18,
            "name": "Hebrews 2:18",
            "text": "In eo enim, in quo passus est ipse et tentatus, potens est et eis, qui tentantur, auxiliari.   "
        }
    ]
}