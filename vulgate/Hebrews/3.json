{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 58,
    "book_name": "Hebrews",
    "chapter": 3,
    "name": "Hebrews 3",
    "verses": [
        {
            "chapter": 3,
            "verse": 1,
            "name": "Hebrews 3:1",
            "text": "Unde, fratres sancti, vocationis cælestis participes, considerate Apostolum, et pontificem confessionis nostræ Jesum : "
        },
        {
            "chapter": 3,
            "verse": 2,
            "name": "Hebrews 3:2",
            "text": "qui fidelis est ei, qui fecit illum, sicut et Moyses in omni domo ejus. "
        },
        {
            "chapter": 3,
            "verse": 3,
            "name": "Hebrews 3:3",
            "text": "Amplioris enim gloriæ iste præ Moyse dignus est habitus, quanto ampliorem honorem habet domus, qui fabricavit illam. "
        },
        {
            "chapter": 3,
            "verse": 4,
            "name": "Hebrews 3:4",
            "text": "Omnis namque domus fabricatur ab aliquo : qui autem omnia creavit, Deus est. "
        },
        {
            "chapter": 3,
            "verse": 5,
            "name": "Hebrews 3:5",
            "text": "Et Moyses quidem fidelis erat in tota domo ejus tamquam famulus, in testimonium eorum, quæ dicenda erant : "
        },
        {
            "chapter": 3,
            "verse": 6,
            "name": "Hebrews 3:6",
            "text": "Christus vero tamquam filius in domo sua : quæ domus sumus nos, si fiduciam, et gloriam spei usque ad finem, firmam retineamus.  "
        },
        {
            "chapter": 3,
            "verse": 7,
            "name": "Hebrews 3:7",
            "text": " Quapropter sicut dicit Spiritus Sanctus : Hodie si vocem ejus audieritis, "
        },
        {
            "chapter": 3,
            "verse": 8,
            "name": "Hebrews 3:8",
            "text": "nolite obdurare corda vestra, sicut in exacerbatione secundum diem tentationis in deserto, "
        },
        {
            "chapter": 3,
            "verse": 9,
            "name": "Hebrews 3:9",
            "text": "ubi tentaverunt me patres vestri : probaverunt, et viderunt opera mea "
        },
        {
            "chapter": 3,
            "verse": 10,
            "name": "Hebrews 3:10",
            "text": "quadraginta annis : propter quod infensus fui generationi huic, et dixi : Semper errant corde. Ipsi autem non cognoverunt vias meas, "
        },
        {
            "chapter": 3,
            "verse": 11,
            "name": "Hebrews 3:11",
            "text": "sicut juravi in ira mea : Si introibunt in requiem meam. "
        },
        {
            "chapter": 3,
            "verse": 12,
            "name": "Hebrews 3:12",
            "text": "Videte fratres, ne forte sit in aliquo vestrum cor malum incredulitatis, discedendi a Deo vivo : "
        },
        {
            "chapter": 3,
            "verse": 13,
            "name": "Hebrews 3:13",
            "text": "sed adhortamini vosmetipsos per singulos dies, donec hodie cognominatur, ut non obduretur quis ex vobis fallacia peccati. "
        },
        {
            "chapter": 3,
            "verse": 14,
            "name": "Hebrews 3:14",
            "text": "Participes enim Christi effecti sumus, si tamen initium substantiæ ejus usque ad finem firmum retineamus. "
        },
        {
            "chapter": 3,
            "verse": 15,
            "name": "Hebrews 3:15",
            "text": "Dum dicitur : Hodie si vocem ejus audieritis, nolite obdurare corda vestra, quemadmodum in illa exacerbatione. "
        },
        {
            "chapter": 3,
            "verse": 16,
            "name": "Hebrews 3:16",
            "text": "Quidam enim audientes exacerbaverunt : sed non universi qui profecti sunt ex Ægypto per Moysen. "
        },
        {
            "chapter": 3,
            "verse": 17,
            "name": "Hebrews 3:17",
            "text": "Quibus autem infensus est quadraginta annis ? nonne illis qui peccaverunt, quorum cadavera prostrata sunt in deserto ? "
        },
        {
            "chapter": 3,
            "verse": 18,
            "name": "Hebrews 3:18",
            "text": "Quibus autem juravit non introire in requiem ipsius, nisi illis qui increduli fuerunt ? "
        },
        {
            "chapter": 3,
            "verse": 19,
            "name": "Hebrews 3:19",
            "text": "Et videmus, quia non potuerunt introire propter incredulitatem.   "
        }
    ]
}