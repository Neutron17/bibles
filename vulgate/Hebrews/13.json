{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 58,
    "book_name": "Hebrews",
    "chapter": 13,
    "name": "Hebrews 13",
    "verses": [
        {
            "chapter": 13,
            "verse": 1,
            "name": "Hebrews 13:1",
            "text": "Caritas fraternitatis maneat in vobis, "
        },
        {
            "chapter": 13,
            "verse": 2,
            "name": "Hebrews 13:2",
            "text": "et hospitalitatem nolite oblivisci : per hanc enim latuerunt quidam, angelis hospitio receptis. "
        },
        {
            "chapter": 13,
            "verse": 3,
            "name": "Hebrews 13:3",
            "text": "Mementote vinctorum, tamquam simul vincti : et laborantium, tamquam et ipsi in corpore morantes. "
        },
        {
            "chapter": 13,
            "verse": 4,
            "name": "Hebrews 13:4",
            "text": "Honorabile connubium in omnibus, et thorus immaculatus. Fornicatores enim, et adulteros judicabit Deus. "
        },
        {
            "chapter": 13,
            "verse": 5,
            "name": "Hebrews 13:5",
            "text": "Sint mores sine avaritia, contenti præsentibus : ipse enim dixit : Non te deseram, neque derelinquam : "
        },
        {
            "chapter": 13,
            "verse": 6,
            "name": "Hebrews 13:6",
            "text": "ita ut confidenter dicamus : Dominus mihi adjutor : non timebo quid faciat mihi homo. "
        },
        {
            "chapter": 13,
            "verse": 7,
            "name": "Hebrews 13:7",
            "text": "Mementote præpositorum vestrorum, qui vobis locuti sunt verbum Dei : quorum intuentes exitum conversationis, imitamini fidem. "
        },
        {
            "chapter": 13,
            "verse": 8,
            "name": "Hebrews 13:8",
            "text": "Jesus Christus heri, et hodie : ipse et in sæcula. "
        },
        {
            "chapter": 13,
            "verse": 9,
            "name": "Hebrews 13:9",
            "text": "Doctrinis variis et peregrinis nolite abduci. Optimum est enim gratia stabilire cor, non escis : quæ non profuerunt ambulantibus in eis. "
        },
        {
            "chapter": 13,
            "verse": 10,
            "name": "Hebrews 13:10",
            "text": "Habemus altare, de quo edere non habent potestatem, qui tabernaculo deserviunt. "
        },
        {
            "chapter": 13,
            "verse": 11,
            "name": "Hebrews 13:11",
            "text": "Quorum enim animalium infertur sanguis pro peccato in Sancta per pontificem, horum corpora cremantur extra castra. "
        },
        {
            "chapter": 13,
            "verse": 12,
            "name": "Hebrews 13:12",
            "text": "Propter quod et Jesus, ut sanctificaret per suum sanguinem populum, extra portam passus est. "
        },
        {
            "chapter": 13,
            "verse": 13,
            "name": "Hebrews 13:13",
            "text": "Exeamus igitur ad eum extra castra, improperium ejus portantes. "
        },
        {
            "chapter": 13,
            "verse": 14,
            "name": "Hebrews 13:14",
            "text": "Non enim habemus hic manentem civitatem, sed futuram inquirimus. "
        },
        {
            "chapter": 13,
            "verse": 15,
            "name": "Hebrews 13:15",
            "text": "Per ipsum ergo offeramus hostiam laudis semper Deo, id est, fructum labiorum confitentium nomini ejus. "
        },
        {
            "chapter": 13,
            "verse": 16,
            "name": "Hebrews 13:16",
            "text": "Beneficentiæ autem et communionis nolite oblivisci : talibus enim hostiis promeretur Deus. "
        },
        {
            "chapter": 13,
            "verse": 17,
            "name": "Hebrews 13:17",
            "text": "Obedite præpositis vestris, et subjacete eis. Ipsi enim pervigilant quasi rationem pro animabus vestris reddituri, ut cum gaudio hoc faciant, et non gementes : hoc enim non expedit vobis.  "
        },
        {
            "chapter": 13,
            "verse": 18,
            "name": "Hebrews 13:18",
            "text": " Orate pro nobis : confidimus enim quia bonam conscientiam habemus in omnibus bene volentes conversari. "
        },
        {
            "chapter": 13,
            "verse": 19,
            "name": "Hebrews 13:19",
            "text": "Amplius autem deprecor vos hoc facere, quo celerius restituar vobis. "
        },
        {
            "chapter": 13,
            "verse": 20,
            "name": "Hebrews 13:20",
            "text": "Deus autem pacis, qui eduxit de mortuis pastorem magnum ovium, in sanguine testamenti æterni, Dominum nostrum Jesum Christum, "
        },
        {
            "chapter": 13,
            "verse": 21,
            "name": "Hebrews 13:21",
            "text": "aptet vos in omni bono, ut faciatis ejus voluntatem : faciens in vobis quod placeat coram se per Jesum Christum : cui est gloria in sæcula sæculorum. Amen. "
        },
        {
            "chapter": 13,
            "verse": 22,
            "name": "Hebrews 13:22",
            "text": "Rogo autem vos fratres, ut sufferatis verbum solatii. Etenim perpaucis scripsi vobis. "
        },
        {
            "chapter": 13,
            "verse": 23,
            "name": "Hebrews 13:23",
            "text": "Cognoscite fratrem nostrum Timotheum dimissum : cum quo (si celerius venerit) videbo vos. "
        },
        {
            "chapter": 13,
            "verse": 24,
            "name": "Hebrews 13:24",
            "text": "Salutate omnes præpositos vestros, et omnes sanctos. Salutant vos de Italia fratres. "
        },
        {
            "chapter": 13,
            "verse": 25,
            "name": "Hebrews 13:25",
            "text": "Gratia cum omnibus vobis. Amen.    "
        }
    ]
}