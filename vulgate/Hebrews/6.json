{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 58,
    "book_name": "Hebrews",
    "chapter": 6,
    "name": "Hebrews 6",
    "verses": [
        {
            "chapter": 6,
            "verse": 1,
            "name": "Hebrews 6:1",
            "text": "Quapropter intermittentes inchoationis Christi sermonem, ad perfectiora feramur, non rursum jacientes fundamentum pœnitentiæ ab operibus mortuis, et fidei ad Deum, "
        },
        {
            "chapter": 6,
            "verse": 2,
            "name": "Hebrews 6:2",
            "text": "baptismatum doctrinæ, impositionis quoque manuum, ac resurrectionis mortuorum, et judicii æterni. "
        },
        {
            "chapter": 6,
            "verse": 3,
            "name": "Hebrews 6:3",
            "text": "Et hoc faciemus, si quidem permiserit Deus.  "
        },
        {
            "chapter": 6,
            "verse": 4,
            "name": "Hebrews 6:4",
            "text": " Impossibile est enim eos qui semel sunt illuminati, gustaverunt etiam donum cæleste, et participes facti sunt Spiritus Sancti, "
        },
        {
            "chapter": 6,
            "verse": 5,
            "name": "Hebrews 6:5",
            "text": "gustaverunt nihilominus bonum Dei verbum, virtutesque sæculi venturi, "
        },
        {
            "chapter": 6,
            "verse": 6,
            "name": "Hebrews 6:6",
            "text": "et prolapsi sunt ; rursus renovari ad pœnitentiam, rursum crucifigentes sibimetipsis Filium Dei, et ostentui habentes. "
        },
        {
            "chapter": 6,
            "verse": 7,
            "name": "Hebrews 6:7",
            "text": "Terra enim sæpe venientem super se bibens imbrem, et generans herbam opportunam illis, a quibus colitur, accipit benedictionem a Deo : "
        },
        {
            "chapter": 6,
            "verse": 8,
            "name": "Hebrews 6:8",
            "text": "proferens autem spinas ac tribulos, reproba est, et maledicto proxima : cujus consummatio in combustionem.  "
        },
        {
            "chapter": 6,
            "verse": 9,
            "name": "Hebrews 6:9",
            "text": " Confidimus autem de vobis dilectissimi meliora, et viciniora saluti : tametsi ita loquimur. "
        },
        {
            "chapter": 6,
            "verse": 10,
            "name": "Hebrews 6:10",
            "text": "Non enim injustus Deus, ut obliviscatur operis vestri, et dilectionis, quam ostendistis in nomine ipsius, qui ministrastis sanctis, et ministratis. "
        },
        {
            "chapter": 6,
            "verse": 11,
            "name": "Hebrews 6:11",
            "text": "Cupimus autem unumquemque vestrum eamdem ostentare sollicitudinem ad expletionem spei usque in finem : "
        },
        {
            "chapter": 6,
            "verse": 12,
            "name": "Hebrews 6:12",
            "text": "ut non segnes efficiamini, verum imitatores eorum, qui fide, et patientia hæreditabunt promissiones. "
        },
        {
            "chapter": 6,
            "verse": 13,
            "name": "Hebrews 6:13",
            "text": "Abrahæ namque promittens Deus, quoniam neminem habuit, per quem juraret, majorem, juravit per semetipsum, "
        },
        {
            "chapter": 6,
            "verse": 14,
            "name": "Hebrews 6:14",
            "text": "dicens : Nisi benedicens benedicam te, et multiplicans multiplicabo te. "
        },
        {
            "chapter": 6,
            "verse": 15,
            "name": "Hebrews 6:15",
            "text": "Et sic longanimiter ferens, adeptus est repromissionem. "
        },
        {
            "chapter": 6,
            "verse": 16,
            "name": "Hebrews 6:16",
            "text": "Homines enim per majorem sui jurant : et omnis controversiæ eorum finis, ad confirmationem, est juramentum. "
        },
        {
            "chapter": 6,
            "verse": 17,
            "name": "Hebrews 6:17",
            "text": "In quo abundantius volens Deus ostendere pollicitationis hæredibus, immobilitatem consilii sui, interposuit jusjurandum : "
        },
        {
            "chapter": 6,
            "verse": 18,
            "name": "Hebrews 6:18",
            "text": "ut per duas res immobiles, quibus impossibile est mentiri Deum, fortissimum solatium habeamus, qui confugimus ad tenendam propositam spem, "
        },
        {
            "chapter": 6,
            "verse": 19,
            "name": "Hebrews 6:19",
            "text": "quam sicut anchoram habemus animæ tutam ac firmam, et incedentem usque ad interiora velaminis, "
        },
        {
            "chapter": 6,
            "verse": 20,
            "name": "Hebrews 6:20",
            "text": "ubi præcursor pro nobis introivit Jesus, secundum ordinem Melchisedech pontifex factus in æternum.   "
        }
    ]
}