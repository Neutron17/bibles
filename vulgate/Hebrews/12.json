{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 58,
    "book_name": "Hebrews",
    "chapter": 12,
    "name": "Hebrews 12",
    "verses": [
        {
            "chapter": 12,
            "verse": 1,
            "name": "Hebrews 12:1",
            "text": "Ideoque et nos tantam habentes impositam nubem testium, deponentes omne pondus, et circumstans nos peccatum, per patientiam curramus ad propositum nobis certamen : "
        },
        {
            "chapter": 12,
            "verse": 2,
            "name": "Hebrews 12:2",
            "text": "aspicientes in auctorem fidei, et consummatorem Jesum, qui proposito sibi gaudio sustinuit crucem, confusione contempta, atque in dextera sedis Dei sedet. "
        },
        {
            "chapter": 12,
            "verse": 3,
            "name": "Hebrews 12:3",
            "text": "Recogitate enim eum qui talem sustinuit a peccatoribus adversum semetipsum contradictionem : ut ne fatigemini, animis vestris deficientes. "
        },
        {
            "chapter": 12,
            "verse": 4,
            "name": "Hebrews 12:4",
            "text": "Nondum enim usque ad sanguinem restitistis, adversus peccatum repugnantes : "
        },
        {
            "chapter": 12,
            "verse": 5,
            "name": "Hebrews 12:5",
            "text": "et obliti estis consolationis, quæ vobis tamquam filiis loquitur, dicens : Fili mi, noli negligere disciplinam Domini : neque fatigeris dum ab eo argueris. "
        },
        {
            "chapter": 12,
            "verse": 6,
            "name": "Hebrews 12:6",
            "text": "Quem enim diligit Dominus, castigat : flagellat autem omnem filium, quem recipit. "
        },
        {
            "chapter": 12,
            "verse": 7,
            "name": "Hebrews 12:7",
            "text": "In disciplina perseverate. Tamquam filiis vobis offert se Deus : quis enim filius, quem non corripit pater ? "
        },
        {
            "chapter": 12,
            "verse": 8,
            "name": "Hebrews 12:8",
            "text": "quod si extra disciplinam estis, cujus participes facti sunt omnes : ergo adulteri, et non filii estis. "
        },
        {
            "chapter": 12,
            "verse": 9,
            "name": "Hebrews 12:9",
            "text": "Deinde patres quidem carnis nostræ, eruditores habuimus, et reverebamur eos, non multo magis obtemperabimus Patri spirituum, et vivemus ? "
        },
        {
            "chapter": 12,
            "verse": 10,
            "name": "Hebrews 12:10",
            "text": "Et illi quidem in tempore paucorum dierum, secundum voluntatem suam erudiebant nos : hic autem ad id quod utile est in recipiendo sanctificationem ejus. "
        },
        {
            "chapter": 12,
            "verse": 11,
            "name": "Hebrews 12:11",
            "text": "Omnis autem disciplina in præsenti quidem videtur non esse gaudii, sed mœroris : postea autem fructum pacatissimum exercitatis per eam, reddet justitiæ. "
        },
        {
            "chapter": 12,
            "verse": 12,
            "name": "Hebrews 12:12",
            "text": "Propter quod remissas manus, et soluta genua erigite, "
        },
        {
            "chapter": 12,
            "verse": 13,
            "name": "Hebrews 12:13",
            "text": "et gressus rectos facite pedibus vestris : ut non claudicans quis erret, magis autem sanetur.  "
        },
        {
            "chapter": 12,
            "verse": 14,
            "name": "Hebrews 12:14",
            "text": " Pacem sequimini cum omnibus, et sanctimoniam, sine qua nemo videbit Deum : "
        },
        {
            "chapter": 12,
            "verse": 15,
            "name": "Hebrews 12:15",
            "text": "contemplantes nequis desit gratiæ Dei : ne qua radix amaritudinis sursum germinans impediat, et per illam inquinentur multi. "
        },
        {
            "chapter": 12,
            "verse": 16,
            "name": "Hebrews 12:16",
            "text": "Ne quis fornicator, aut profanus ut Esau : qui propter unam escam vendidit primitiva sua : "
        },
        {
            "chapter": 12,
            "verse": 17,
            "name": "Hebrews 12:17",
            "text": "scitote enim quoniam et postea cupiens hæreditare benedictionem, reprobatus est : non enim invenit pœnitentiæ locum, quamquam cum lacrimis inquisisset eam. "
        },
        {
            "chapter": 12,
            "verse": 18,
            "name": "Hebrews 12:18",
            "text": "Non enim accessistis ad tractabilem montem, et accensibilem ignem, et turbinem, et caliginem, et procellam, "
        },
        {
            "chapter": 12,
            "verse": 19,
            "name": "Hebrews 12:19",
            "text": "et tubæ sonum, et vocem verborum, quam qui audierunt, excusaverunt se, ne eis fieret verbum. "
        },
        {
            "chapter": 12,
            "verse": 20,
            "name": "Hebrews 12:20",
            "text": "Non enim portabant quod dicebatur : Et si bestia tetigerit montem, lapidabitur. "
        },
        {
            "chapter": 12,
            "verse": 21,
            "name": "Hebrews 12:21",
            "text": "Et ita terribile erat quod videbatur. Moyses dixit : Exterritus sum, et tremebundus. "
        },
        {
            "chapter": 12,
            "verse": 22,
            "name": "Hebrews 12:22",
            "text": "Sed accessistis ad Sion montem, et civitatem Dei viventis, Jerusalem cælestem, et multorum millium angelorum frequentiam, "
        },
        {
            "chapter": 12,
            "verse": 23,
            "name": "Hebrews 12:23",
            "text": "et ecclesiam primitivorum, qui conscripti sunt in cælis, et judicem omnium Deum, et spiritus justorum perfectorum, "
        },
        {
            "chapter": 12,
            "verse": 24,
            "name": "Hebrews 12:24",
            "text": "et testamenti novi mediatorem Jesum, et sanguinis aspersionem melius loquentem quam Abel. "
        },
        {
            "chapter": 12,
            "verse": 25,
            "name": "Hebrews 12:25",
            "text": "Videte ne recusetis loquentem. Si enim illi non effugerunt, recusantes eum, qui super terram loquebatur : multo magis nos, qui de cælis loquentem nobis avertimus. "
        },
        {
            "chapter": 12,
            "verse": 26,
            "name": "Hebrews 12:26",
            "text": "Cujus vox movit terram tunc : nunc autem repromittit, dicens : Adhuc semel, et ego movebo non solum terram, sed et cælum. "
        },
        {
            "chapter": 12,
            "verse": 27,
            "name": "Hebrews 12:27",
            "text": "Quod autem, Adhuc semel, dicit : declarat mobilium translationem tamquam factorum, ut maneant ea quæ sunt immobilia. "
        },
        {
            "chapter": 12,
            "verse": 28,
            "name": "Hebrews 12:28",
            "text": "Itaque regnum immobile suscipientes, habemus gratiam : per quam serviamus placentes Deo, cum metu et reverentia. "
        },
        {
            "chapter": 12,
            "verse": 29,
            "name": "Hebrews 12:29",
            "text": "Etenim Deus noster ignis consumens est.   "
        }
    ]
}