{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 58,
    "book_name": "Hebrews",
    "chapter": 4,
    "name": "Hebrews 4",
    "verses": [
        {
            "chapter": 4,
            "verse": 1,
            "name": "Hebrews 4:1",
            "text": "Timeamus ergo ne forte relicta pollicitatione introëundi in requiem ejus, existimetur aliquis ex vobis deesse. "
        },
        {
            "chapter": 4,
            "verse": 2,
            "name": "Hebrews 4:2",
            "text": "Etenim et nobis nuntiatum est, quemadmodum et illis : sed non profuit illis sermo auditus, non admistus fidei ex iis quæ audierunt. "
        },
        {
            "chapter": 4,
            "verse": 3,
            "name": "Hebrews 4:3",
            "text": "Ingrediemur enim in requiem, qui credidimus : quemadmodum dixit : Sicut juravi in ira mea : Si introibunt in requiem meam : et quidem operibus ab institutione mundi perfectis. "
        },
        {
            "chapter": 4,
            "verse": 4,
            "name": "Hebrews 4:4",
            "text": "Dixit enim in quodam loco de die septima sic : Et requievit Deus die septima ab omnibus operibus suis. "
        },
        {
            "chapter": 4,
            "verse": 5,
            "name": "Hebrews 4:5",
            "text": "Et in isto rursum : Si introibunt in requiem meam. "
        },
        {
            "chapter": 4,
            "verse": 6,
            "name": "Hebrews 4:6",
            "text": "Quoniam ergo superest introire quosdam in illam, et ii, quibus prioribus annuntiatum est, non introierunt propter incredulitatem : "
        },
        {
            "chapter": 4,
            "verse": 7,
            "name": "Hebrews 4:7",
            "text": "iterum terminat diem quemdam, Hodie, in David dicendo, post tantum temporis, sicut supra dictum est : Hodie si vocem ejus audieritis, nolite obdurare corda vestra. "
        },
        {
            "chapter": 4,
            "verse": 8,
            "name": "Hebrews 4:8",
            "text": "Nam si eis Jesus requiem præstitisset, numquam de alia loqueretur, posthac, die. "
        },
        {
            "chapter": 4,
            "verse": 9,
            "name": "Hebrews 4:9",
            "text": "Itaque relinquitur sabbatismus populo Dei. "
        },
        {
            "chapter": 4,
            "verse": 10,
            "name": "Hebrews 4:10",
            "text": "Qui enim ingressus est in requiem ejus, etiam ipse requievit ab operibus suis, sicut a suis Deus. "
        },
        {
            "chapter": 4,
            "verse": 11,
            "name": "Hebrews 4:11",
            "text": "Festinemus ergo ingredi in illam requiem : ut ne in idipsum quis incidat incredulitatis exemplum. "
        },
        {
            "chapter": 4,
            "verse": 12,
            "name": "Hebrews 4:12",
            "text": "Vivus est enim sermo Dei, et efficax et penetrabilior omni gladio ancipiti : et pertingens usque ad divisionem animæ ac spiritus : compagum quoque ac medullarum, et discretor cogitationum et intentionum cordis. "
        },
        {
            "chapter": 4,
            "verse": 13,
            "name": "Hebrews 4:13",
            "text": "Et non est ulla creatura invisibilis in conspectu ejus : omnia autem nuda et aperta sunt oculis ejus, ad quem nobis sermo.  "
        },
        {
            "chapter": 4,
            "verse": 14,
            "name": "Hebrews 4:14",
            "text": " Habentes ergo pontificem magnum qui penetravit cælos, Jesum Filium Dei, teneamus confessionem. "
        },
        {
            "chapter": 4,
            "verse": 15,
            "name": "Hebrews 4:15",
            "text": "Non enim habemus pontificem qui non possit compati infirmitatibus nostris : tentatum autem per omnia pro similitudine absque peccato. "
        },
        {
            "chapter": 4,
            "verse": 16,
            "name": "Hebrews 4:16",
            "text": "Adeamus ergo cum fiducia ad thronum gratiæ : ut misericordiam consequamur, et gratiam inveniamus in auxilio opportuno.   "
        }
    ]
}