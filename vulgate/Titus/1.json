{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 56,
    "book_name": "Titus",
    "chapter": 1,
    "name": "Titus 1",
    "verses": [
        {
            "chapter": 1,
            "verse": 1,
            "name": "Titus 1:1",
            "text": "Paulus servus Dei, Apostolus autem Jesu Christi secundum fidem electorum Dei, et agnitionem veritatis, quæ secundum pietatem est "
        },
        {
            "chapter": 1,
            "verse": 2,
            "name": "Titus 1:2",
            "text": "in spem vitæ æternæ, quam promisit qui non mentitur, Deus, ante tempora sæcularia : "
        },
        {
            "chapter": 1,
            "verse": 3,
            "name": "Titus 1:3",
            "text": "manifestavit autem temporibus suis verbum suum in prædicatione, quæ credita est mihi secundum præceptum Salvatoris nostri Dei : "
        },
        {
            "chapter": 1,
            "verse": 4,
            "name": "Titus 1:4",
            "text": "Tito dilecto filio secundum communem fidem, gratia, et pax a Deo Patre, et Christo Jesu Salvatore nostro.  "
        },
        {
            "chapter": 1,
            "verse": 5,
            "name": "Titus 1:5",
            "text": " Hujus rei gratia reliqui te Cretæ, ut ea quæ desunt, corrigas, et constituas per civitates presbyteros, sicut et ego disposui tibi, "
        },
        {
            "chapter": 1,
            "verse": 6,
            "name": "Titus 1:6",
            "text": "si quis sine crimine est, unius uxoris vir, filios habens fideles, non in accusatione luxuriæ, aut non subditos. "
        },
        {
            "chapter": 1,
            "verse": 7,
            "name": "Titus 1:7",
            "text": "Oportet enim episcopum sine crimine esse, sicut Dei dispensatorem : non superbum, non iracundum, non vinolentum, non percussorem, non turpis lucri cupidum : "
        },
        {
            "chapter": 1,
            "verse": 8,
            "name": "Titus 1:8",
            "text": "sed hospitalem, benignum, sobrium, justum, sanctum, continentem, "
        },
        {
            "chapter": 1,
            "verse": 9,
            "name": "Titus 1:9",
            "text": "amplectentem eum, qui secundum doctrinam est, fidelem sermonem : ut potens sit exhortari in doctrina sana, et eos qui contradicunt, arguere.  "
        },
        {
            "chapter": 1,
            "verse": 10,
            "name": "Titus 1:10",
            "text": " Sunt enim multi etiam inobedientes, vaniloqui, et seductores : maxime qui de circumcisione sunt : "
        },
        {
            "chapter": 1,
            "verse": 11,
            "name": "Titus 1:11",
            "text": "quos oportet redargui : qui universas domos subvertunt, docentes quæ non oportet, turpis lucri gratia. "
        },
        {
            "chapter": 1,
            "verse": 12,
            "name": "Titus 1:12",
            "text": "Dixit quidam ex illis, proprius ipsorum propheta : Cretenses semper mendaces, malæ bestiæ, ventres pigri. "
        },
        {
            "chapter": 1,
            "verse": 13,
            "name": "Titus 1:13",
            "text": "Testimonium hoc verum est. Quam ob causam increpa illos dure, ut sani sint in fide, "
        },
        {
            "chapter": 1,
            "verse": 14,
            "name": "Titus 1:14",
            "text": "non intendentes judaicis fabulis, et mandatis hominum, aversantium se a veritate. "
        },
        {
            "chapter": 1,
            "verse": 15,
            "name": "Titus 1:15",
            "text": "Omnia munda mundis : coinquinatis autem et infidelibus, nihil est mundum, sed inquinatæ sunt eorum et mens et conscientia. "
        },
        {
            "chapter": 1,
            "verse": 16,
            "name": "Titus 1:16",
            "text": "Confitentur se nosse Deum, factis autem negant : cum sint abominati, et incredibiles, et ad omne opus bonum reprobi.   "
        }
    ]
}