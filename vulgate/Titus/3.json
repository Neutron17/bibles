{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 56,
    "book_name": "Titus",
    "chapter": 3,
    "name": "Titus 3",
    "verses": [
        {
            "chapter": 3,
            "verse": 1,
            "name": "Titus 3:1",
            "text": "Admone illos principibus, et potestatibus subditos esse, dicto obedire, ad omne opus bonum paratos esse : "
        },
        {
            "chapter": 3,
            "verse": 2,
            "name": "Titus 3:2",
            "text": "neminem blasphemare, non litigiosos esse, sed modestos, omnem ostendentes mansuetudinem ad omnes homines. "
        },
        {
            "chapter": 3,
            "verse": 3,
            "name": "Titus 3:3",
            "text": "Eramus enim aliquando et nos insipientes, increduli, errantes, servientes desideriis, et voluptatibus variis, in malitia et invidia agentes, odibiles, odientes invicem. "
        },
        {
            "chapter": 3,
            "verse": 4,
            "name": "Titus 3:4",
            "text": "Cum autem benignitas et humanitas apparuit Salvatoris nostri Dei, "
        },
        {
            "chapter": 3,
            "verse": 5,
            "name": "Titus 3:5",
            "text": "non ex operibus justitiæ, quæ fecimus nos, sed secundum suam misericordiam salvos nos fecit per lavacrum regenerationis et renovationis Spiritus Sancti, "
        },
        {
            "chapter": 3,
            "verse": 6,
            "name": "Titus 3:6",
            "text": "quem effudit in nos abunde per Jesum Christum Salvatorem nostrum : "
        },
        {
            "chapter": 3,
            "verse": 7,
            "name": "Titus 3:7",
            "text": "ut justificati gratia ipsius, hæredes simus secundum spem vitæ æternæ. "
        },
        {
            "chapter": 3,
            "verse": 8,
            "name": "Titus 3:8",
            "text": "Fidelis sermo est : et de his volo te confirmare : ut curent bonis operibus præesse qui credunt Deo. Hæc sunt bona, et utilia hominibus. "
        },
        {
            "chapter": 3,
            "verse": 9,
            "name": "Titus 3:9",
            "text": "Stultas autem quæstiones, et genealogias, et contentiones, et pugnas legis devita : sunt enim inutiles, et vanæ. "
        },
        {
            "chapter": 3,
            "verse": 10,
            "name": "Titus 3:10",
            "text": "Hæreticum hominem post unam et secundam correptionem devita : "
        },
        {
            "chapter": 3,
            "verse": 11,
            "name": "Titus 3:11",
            "text": "sciens quia subversus est, qui ejusmodi est, et delinquit, cum sit proprio judicio condemnatus.  "
        },
        {
            "chapter": 3,
            "verse": 12,
            "name": "Titus 3:12",
            "text": " Cum misero ad te Artemam, aut Tychicum, festina ad me venire Nicopolim : ibi enim statui hiemare. "
        },
        {
            "chapter": 3,
            "verse": 13,
            "name": "Titus 3:13",
            "text": "Zenam legisperitum et Apollo sollicite præmitte, ut nihil illis desit. "
        },
        {
            "chapter": 3,
            "verse": 14,
            "name": "Titus 3:14",
            "text": "Discant autem et nostri bonis operibus præesse ad usus necessarios : ut non sint infructuosi. "
        },
        {
            "chapter": 3,
            "verse": 15,
            "name": "Titus 3:15",
            "text": "Salutant te qui mecum sunt omnes : saluta eos qui nos amant in fide. Gratia Dei cum omnibus vobis. Amen.    "
        }
    ]
}