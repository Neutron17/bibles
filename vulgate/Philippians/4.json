{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 50,
    "book_name": "Philippians",
    "chapter": 4,
    "name": "Philippians 4",
    "verses": [
        {
            "chapter": 4,
            "verse": 1,
            "name": "Philippians 4:1",
            "text": "Itaque fratres mei carissimi, et desideratissimi, gaudium meum, et corona mea : sic state in Domino, carissimi. "
        },
        {
            "chapter": 4,
            "verse": 2,
            "name": "Philippians 4:2",
            "text": "Evodiam rogo, et Syntychen deprecor, idipsum sapere in Domino. "
        },
        {
            "chapter": 4,
            "verse": 3,
            "name": "Philippians 4:3",
            "text": "Etiam rogo et te, germane compar, adjuva illas, quæ mecum laboraverunt in Evangelio cum Clemente, et ceteris adjutoribus meis, quorum nomina sunt in libro vitæ. "
        },
        {
            "chapter": 4,
            "verse": 4,
            "name": "Philippians 4:4",
            "text": "Gaudete in Domino semper : iterum dico gaudete. "
        },
        {
            "chapter": 4,
            "verse": 5,
            "name": "Philippians 4:5",
            "text": "Modestia vestra nota sit omnibus hominibus : Dominus prope est. "
        },
        {
            "chapter": 4,
            "verse": 6,
            "name": "Philippians 4:6",
            "text": "Nihil solliciti sitis : sed in omni oratione, et obsecratione, cum gratiarum actione petitiones vestræ innotescant apud Deum. "
        },
        {
            "chapter": 4,
            "verse": 7,
            "name": "Philippians 4:7",
            "text": "Et pax Dei, quæ exuperat omnem sensum, custodiat corda vestra, et intelligentias vestras in Christo Jesu. "
        },
        {
            "chapter": 4,
            "verse": 8,
            "name": "Philippians 4:8",
            "text": "De cetero fratres, quæcumque sunt vera, quæcumque pudica, quæcumque justa, quæcumque sancta, quæcumque amabilia, quæcumque bonæ famæ, siqua virtus, siqua laus disciplinæ, hæc cogitate. "
        },
        {
            "chapter": 4,
            "verse": 9,
            "name": "Philippians 4:9",
            "text": "Quæ et didicistis, et accepistis, et audistis, et vidistis in me, hæc agite : et Deus pacis erit vobiscum.  "
        },
        {
            "chapter": 4,
            "verse": 10,
            "name": "Philippians 4:10",
            "text": " Gavisus sum autem in Domino vehementer, quoniam tandem aliquando refloruistis pro me sentire, sicut et sentiebatis : occupati autem eratis. "
        },
        {
            "chapter": 4,
            "verse": 11,
            "name": "Philippians 4:11",
            "text": "Non quasi propter penuriam dico : ego enim didici, in quibus sum, sufficiens esse. "
        },
        {
            "chapter": 4,
            "verse": 12,
            "name": "Philippians 4:12",
            "text": "Scio et humiliari, scio et abundare (ubique et in omnibus institutus sum) : et satiari, et esurire, et abundare, et penuriam pati. "
        },
        {
            "chapter": 4,
            "verse": 13,
            "name": "Philippians 4:13",
            "text": "Omnia possum in eo qui me confortat. "
        },
        {
            "chapter": 4,
            "verse": 14,
            "name": "Philippians 4:14",
            "text": "Verumtamen bene fecistis, communicantes tribulationi meæ. "
        },
        {
            "chapter": 4,
            "verse": 15,
            "name": "Philippians 4:15",
            "text": "Scitis autem et vos Philippenses, quod in principio Evangelii, quando profectus sum a Macedonia, nulla mihi ecclesia communicavit in ratione dati et accepti, nisi vos soli : "
        },
        {
            "chapter": 4,
            "verse": 16,
            "name": "Philippians 4:16",
            "text": "quia et Thessalonicam semel et bis in usum mihi misistis. "
        },
        {
            "chapter": 4,
            "verse": 17,
            "name": "Philippians 4:17",
            "text": "Non quia quæro datum, sed requiro fructum abundantem in ratione vestra. "
        },
        {
            "chapter": 4,
            "verse": 18,
            "name": "Philippians 4:18",
            "text": "Habeo autem omnia, et abundo : repletus sum, acceptis ab Epaphrodito quæ misistis odorem suavitatis, hostiam acceptam, placentem Deo. "
        },
        {
            "chapter": 4,
            "verse": 19,
            "name": "Philippians 4:19",
            "text": "Deus autem meus impleat omne desiderium vestrum secundum divitias suas in gloria in Christo Jesu. "
        },
        {
            "chapter": 4,
            "verse": 20,
            "name": "Philippians 4:20",
            "text": "Deo autem et Patri nostro gloria in sæcula sæculorum. Amen.  "
        },
        {
            "chapter": 4,
            "verse": 21,
            "name": "Philippians 4:21",
            "text": " Salutate omnem sanctum in Christo Jesu. "
        },
        {
            "chapter": 4,
            "verse": 22,
            "name": "Philippians 4:22",
            "text": "Salutant vos, qui mecum sunt, fratres. Salutant vos omnes sancti, maxime autem qui de Cæsaris domo sunt. "
        },
        {
            "chapter": 4,
            "verse": 23,
            "name": "Philippians 4:23",
            "text": "Gratia Domini nostri Jesu Christi cum spiritu vestro. Amen.    "
        }
    ]
}