{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 50,
    "book_name": "Philippians",
    "chapter": 3,
    "name": "Philippians 3",
    "verses": [
        {
            "chapter": 3,
            "verse": 1,
            "name": "Philippians 3:1",
            "text": "De cetero, fratres mei, gaudete in Domino. Eadem vobis scribere, mihi quidem non pigrum, vobis autem necessarium. "
        },
        {
            "chapter": 3,
            "verse": 2,
            "name": "Philippians 3:2",
            "text": "Videte canes, videte malos operarios, videte concisionem. "
        },
        {
            "chapter": 3,
            "verse": 3,
            "name": "Philippians 3:3",
            "text": "Nos enim sumus circumcisio, qui spiritu servimus Deo, et gloriamur in Christo Jesu, et non in carne fiduciam habentes, "
        },
        {
            "chapter": 3,
            "verse": 4,
            "name": "Philippians 3:4",
            "text": "quamquam ego habeam confidentiam et in carne. Si quis alius videtur confidere in carne, ego magis, "
        },
        {
            "chapter": 3,
            "verse": 5,
            "name": "Philippians 3:5",
            "text": "circumcisus octavo die, ex genere Israël, de tribu Benjamin, Hebræus ex Hebræis, secundum legem pharisæus, "
        },
        {
            "chapter": 3,
            "verse": 6,
            "name": "Philippians 3:6",
            "text": "secundum æmulationem persequens Ecclesiam Dei, secundum justitiam, quæ in lege est, conversatus sine querela. "
        },
        {
            "chapter": 3,
            "verse": 7,
            "name": "Philippians 3:7",
            "text": "Sed quæ mihi fuerunt lucra, hæc arbitratus sum propter Christum detrimenta. "
        },
        {
            "chapter": 3,
            "verse": 8,
            "name": "Philippians 3:8",
            "text": "Verumtamen existimo omnia detrimentum esse propter eminentem scientiam Jesu Christi Domini mei : propter quem omnia detrimentum feci, et arbitror ut stercora, ut Christum lucrifaciam, "
        },
        {
            "chapter": 3,
            "verse": 9,
            "name": "Philippians 3:9",
            "text": "et inveniar in illo non habens meam justitiam, quæ ex lege est, sed illam, quæ ex fide est Christi Jesu : quæ ex Deo est justitia in fide, "
        },
        {
            "chapter": 3,
            "verse": 10,
            "name": "Philippians 3:10",
            "text": "ad cognoscendum illum, et virtutem resurrectionis ejus, et societatem passionum illius : configuratus morti ejus : "
        },
        {
            "chapter": 3,
            "verse": 11,
            "name": "Philippians 3:11",
            "text": "si quo modo occurram ad resurrectionem, quæ est ex mortuis : "
        },
        {
            "chapter": 3,
            "verse": 12,
            "name": "Philippians 3:12",
            "text": "non quod jam acceperim, aut jam perfectus sim : sequor autem, si quomodo comprehendam in quo et comprehensus sum a Christo Jesu. "
        },
        {
            "chapter": 3,
            "verse": 13,
            "name": "Philippians 3:13",
            "text": "Fratres, ego me non arbitror comprehendisse. Unum autem, quæ quidem retro sunt obliviscens, ad ea vero quæ sunt priora, extendens meipsum, "
        },
        {
            "chapter": 3,
            "verse": 14,
            "name": "Philippians 3:14",
            "text": "ad destinatum persequor, ad bravium supernæ vocationis Dei in Christo Jesu. "
        },
        {
            "chapter": 3,
            "verse": 15,
            "name": "Philippians 3:15",
            "text": "Quicumque ergo perfecti sumus, hoc sentiamus : et si quid aliter sapitis, et hoc vobis Deus revelabit. "
        },
        {
            "chapter": 3,
            "verse": 16,
            "name": "Philippians 3:16",
            "text": "Verumtamen ad quod pervenimus ut idem sapiamus, et in eadem permaneamus regula. "
        },
        {
            "chapter": 3,
            "verse": 17,
            "name": "Philippians 3:17",
            "text": "Imitatores mei estote, fratres, et observate eos qui ita ambulant, sicut habetis formam nostram. "
        },
        {
            "chapter": 3,
            "verse": 18,
            "name": "Philippians 3:18",
            "text": "Multi enim ambulant, quos sæpe dicebam vobis (nunc autem et flens dico) inimicos crucis Christi : "
        },
        {
            "chapter": 3,
            "verse": 19,
            "name": "Philippians 3:19",
            "text": "quorum finis interitus : quorum Deus venter est : et gloria in confusione ipsorum, qui terrena sapiunt. "
        },
        {
            "chapter": 3,
            "verse": 20,
            "name": "Philippians 3:20",
            "text": "Nostra autem conversatio in cælis est : unde etiam Salvatorem exspectamus Dominum nostrum Jesum Christum, "
        },
        {
            "chapter": 3,
            "verse": 21,
            "name": "Philippians 3:21",
            "text": "qui reformabit corpus humilitatis nostræ, configuratum corpori claritatis suæ, secundum operationem, qua etiam possit subjicere sibi omnia.   "
        }
    ]
}