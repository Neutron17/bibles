{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 50,
    "book_name": "Philippians",
    "chapter": 1,
    "name": "Philippians 1",
    "verses": [
        {
            "chapter": 1,
            "verse": 1,
            "name": "Philippians 1:1",
            "text": "Paulus et Timotheus, servi Jesu Christi, omnibus sanctis in Christo Jesu, qui sunt Philippis, cum episcopis et diaconibus. "
        },
        {
            "chapter": 1,
            "verse": 2,
            "name": "Philippians 1:2",
            "text": "Gratia vobis, et pax a Deo Patre nostro, et Domino Jesu Christo.  "
        },
        {
            "chapter": 1,
            "verse": 3,
            "name": "Philippians 1:3",
            "text": " Gratias ago Deo meo in omni memoria vestri, "
        },
        {
            "chapter": 1,
            "verse": 4,
            "name": "Philippians 1:4",
            "text": "semper in cunctis orationibus meis pro omnibus vobis, cum gaudio deprecationem faciens, "
        },
        {
            "chapter": 1,
            "verse": 5,
            "name": "Philippians 1:5",
            "text": "super communicatione vestra in Evangelio Christi a prima die usque nunc. "
        },
        {
            "chapter": 1,
            "verse": 6,
            "name": "Philippians 1:6",
            "text": "Confidens hoc ipsum, quia qui cœpit in vobis opus bonum, perficiet usque in diem Christi Jesu : "
        },
        {
            "chapter": 1,
            "verse": 7,
            "name": "Philippians 1:7",
            "text": "sicut est mihi justum hoc sentire pro omnibus vobis : eo quod habeam vos in corde, et in vinculis meis, et in defensione, et confirmatione Evangelii, socios gaudii mei omnes vos esse. "
        },
        {
            "chapter": 1,
            "verse": 8,
            "name": "Philippians 1:8",
            "text": "Testis enim mihi est Deus, quomodo cupiam omnes vos in visceribus Jesu Christi. "
        },
        {
            "chapter": 1,
            "verse": 9,
            "name": "Philippians 1:9",
            "text": "Et hoc oro, ut caritas vestra magis ac magis abundet in scientia, et in omni sensu : "
        },
        {
            "chapter": 1,
            "verse": 10,
            "name": "Philippians 1:10",
            "text": "ut probetis potiora, ut sitis sinceri, et sine offensa in diem Christi, "
        },
        {
            "chapter": 1,
            "verse": 11,
            "name": "Philippians 1:11",
            "text": "repleti fructu justitiæ per Jesum Christum, in gloriam et laudem Dei.  "
        },
        {
            "chapter": 1,
            "verse": 12,
            "name": "Philippians 1:12",
            "text": " Scire autem vos volo fratres, quia quæ circa me sunt, magis ad profectum venerunt Evangelii : "
        },
        {
            "chapter": 1,
            "verse": 13,
            "name": "Philippians 1:13",
            "text": "ita ut vincula mea manifesta fierent in Christo in omni prætorio, et in ceteris omnibus, "
        },
        {
            "chapter": 1,
            "verse": 14,
            "name": "Philippians 1:14",
            "text": "et plures e fratribus in Domino confidentes vinculis meis, abundantius auderent sine timore verbum Dei loqui. "
        },
        {
            "chapter": 1,
            "verse": 15,
            "name": "Philippians 1:15",
            "text": "Quidam quidem et propter invidiam et contentionem : quidam autem et propter bonam voluntatem Christum prædicant : "
        },
        {
            "chapter": 1,
            "verse": 16,
            "name": "Philippians 1:16",
            "text": "quidam ex caritate, scientes quoniam in defensionem Evangelii positus sum. "
        },
        {
            "chapter": 1,
            "verse": 17,
            "name": "Philippians 1:17",
            "text": "Quidam autem ex contentione Christum annuntiant non sincere, existimantes pressuram se suscitare vinculis meis. "
        },
        {
            "chapter": 1,
            "verse": 18,
            "name": "Philippians 1:18",
            "text": "Quid enim ? Dum omni modo sive per occasionem, sive per veritatem, Christus annuntietur : et in hoc gaudeo, sed et gaudebo. "
        },
        {
            "chapter": 1,
            "verse": 19,
            "name": "Philippians 1:19",
            "text": "Scio enim quia hoc mihi proveniet ad salutem, per vestram orationem, et subministrationem Spiritus Jesu Christi, "
        },
        {
            "chapter": 1,
            "verse": 20,
            "name": "Philippians 1:20",
            "text": "secundum exspectationem et spem meam, quia in nullo confundar : sed in omni fiducia sicut semper, et nunc magnificabitur Christus in corpore meo, sive per vitam, sive per mortem. "
        },
        {
            "chapter": 1,
            "verse": 21,
            "name": "Philippians 1:21",
            "text": "Mihi enim vivere Christus est, et mori lucrum. "
        },
        {
            "chapter": 1,
            "verse": 22,
            "name": "Philippians 1:22",
            "text": "Quod si vivere in carne, hic mihi fructus operis est, et quid eligam ignoro. "
        },
        {
            "chapter": 1,
            "verse": 23,
            "name": "Philippians 1:23",
            "text": "Coarctor autem e duobus : desiderium habens dissolvi, et esse cum Christo, multo magis melius : "
        },
        {
            "chapter": 1,
            "verse": 24,
            "name": "Philippians 1:24",
            "text": "permanere autem in carne, necessarium propter vos. "
        },
        {
            "chapter": 1,
            "verse": 25,
            "name": "Philippians 1:25",
            "text": "Et hoc confidens scio quia manebo, et permanebo omnibus vobis ad profectum vestrum, et gaudium fidei : "
        },
        {
            "chapter": 1,
            "verse": 26,
            "name": "Philippians 1:26",
            "text": "ut gratulatio vestra abundet in Christo Jesu in me, per meum adventum iterum ad vos.  "
        },
        {
            "chapter": 1,
            "verse": 27,
            "name": "Philippians 1:27",
            "text": " Tantum digne Evangelio Christi conversamini : ut sive cum venero, et videro vos, sive absens audiam de vobis, quia statis in uno spiritu unanimes, collaborantes fidei Evangelii : "
        },
        {
            "chapter": 1,
            "verse": 28,
            "name": "Philippians 1:28",
            "text": "et in nullo terreamini ab adversariis : quæ illis est causa perditionis, vobis autem salutis, et hoc a Deo : "
        },
        {
            "chapter": 1,
            "verse": 29,
            "name": "Philippians 1:29",
            "text": "quia vobis donatum est pro Christo, non solum ut in eum credatis, sed ut etiam pro illo patiamini : "
        },
        {
            "chapter": 1,
            "verse": 30,
            "name": "Philippians 1:30",
            "text": "idem certamen habentes, quale et vidistis in me, et nunc audistis de me.   "
        }
    ]
}