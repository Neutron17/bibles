{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 44,
    "book_name": "Acts",
    "chapter": 14,
    "name": "Acts 14",
    "verses": [
        {
            "chapter": 14,
            "verse": 1,
            "name": "Acts 14:1",
            "text": "Factum est autem Iconii, ut simul introirent in synagogam Judæorum, et loquerentur, ita ut crederet Judæorum et Græcorum copiosa multitudo. "
        },
        {
            "chapter": 14,
            "verse": 2,
            "name": "Acts 14:2",
            "text": "Qui vero increduli fuerunt Judæi, suscitaverunt et ad iracundiam concitaverunt animas gentium adversus fratres. "
        },
        {
            "chapter": 14,
            "verse": 3,
            "name": "Acts 14:3",
            "text": "Multo igitur tempore demorati sunt, fiducialiter agentes in Domino, testimonium perhibente verbo gratiæ suæ, dante signa et prodigia fieri per manus eorum. "
        },
        {
            "chapter": 14,
            "verse": 4,
            "name": "Acts 14:4",
            "text": "Divisa est autem multitudo civitatis : et quidam quidem erant cum Judæis, quidam vero cum Apostolis.  "
        },
        {
            "chapter": 14,
            "verse": 5,
            "name": "Acts 14:5",
            "text": " Cum autem factus esset impetus gentilium et Judæorum cum principibus suis, ut contumeliis afficerent, et lapidarent eos, "
        },
        {
            "chapter": 14,
            "verse": 6,
            "name": "Acts 14:6",
            "text": "intelligentes confugerunt ad civitates Lycaoniæ Lystram et Derben, et universam in circuitu regionem, et ibi evangelizantes erant. "
        },
        {
            "chapter": 14,
            "verse": 7,
            "name": "Acts 14:7",
            "text": "Et quidam vir Lystris infirmus pedibus sedebat, claudus ex utero matris suæ, qui numquam ambulaverat. "
        },
        {
            "chapter": 14,
            "verse": 8,
            "name": "Acts 14:8",
            "text": "Hic audivit Paulum loquentem. Qui intuitus eum, et videns quia fidem haberet ut salvus fieret, "
        },
        {
            "chapter": 14,
            "verse": 9,
            "name": "Acts 14:9",
            "text": "dixit magna voce : Surge super pedes tuos rectus. Et exilivit, et ambulabat. "
        },
        {
            "chapter": 14,
            "verse": 10,
            "name": "Acts 14:10",
            "text": "Turbæ autem cum vidissent quod fecerat Paulus, levaverunt vocem suam lycaonice, dicentes : Dii similes facti hominibus descenderunt ad nos. "
        },
        {
            "chapter": 14,
            "verse": 11,
            "name": "Acts 14:11",
            "text": "Et vocabant Barnabam Jovem, Paulum vero Mercurium : quoniam ipse erat dux verbi. "
        },
        {
            "chapter": 14,
            "verse": 12,
            "name": "Acts 14:12",
            "text": "Sacerdos quoque Jovis, qui erat ante civitatem, tauros et coronas ante januas afferens, cum populis volebat sacrificare. "
        },
        {
            "chapter": 14,
            "verse": 13,
            "name": "Acts 14:13",
            "text": "Quod ubi audierunt Apostoli, Barnabas et Paulus, conscissis tunicis suis exilierunt in turbas, clamantes "
        },
        {
            "chapter": 14,
            "verse": 14,
            "name": "Acts 14:14",
            "text": "et dicentes : Viri, quid hæc facitis ? et nos mortales sumus, similes vobis homines, annuntiantes vobis ab his vanis converti ad Deum vivum, qui fecit cælum, et terram, et mare, et omnia quæ in eis sunt : "
        },
        {
            "chapter": 14,
            "verse": 15,
            "name": "Acts 14:15",
            "text": "qui in præteritis generationibus dimisit omnes gentes ingredi vias suas. "
        },
        {
            "chapter": 14,
            "verse": 16,
            "name": "Acts 14:16",
            "text": "Et quidem non sine testimonio semetipsum reliquit benefaciens de cælo, dans pluvias et tempora fructifera, implens cibo et lætitia corda nostra. "
        },
        {
            "chapter": 14,
            "verse": 17,
            "name": "Acts 14:17",
            "text": "Et hæc dicentes, vix sedaverunt turbas ne sibi immolarent. "
        },
        {
            "chapter": 14,
            "verse": 18,
            "name": "Acts 14:18",
            "text": "Supervenerunt autem quidam ab Antiochia et Iconio Judæi : et persuasis turbis, lapidantesque Paulum, traxerunt extra civitatem, existimantes eum mortuum esse. "
        },
        {
            "chapter": 14,
            "verse": 19,
            "name": "Acts 14:19",
            "text": "Circumdantibus autem eum discipulis, surgens intravit civitatem, et postera die profectus est cum Barnaba in Derben.  "
        },
        {
            "chapter": 14,
            "verse": 20,
            "name": "Acts 14:20",
            "text": " Cumque evangelizassent civitati illi, et docuissent multos, reversi sunt Lystram, et Iconium, et Antiochiam, "
        },
        {
            "chapter": 14,
            "verse": 21,
            "name": "Acts 14:21",
            "text": "confirmantes animas discipulorum, exhortantesque ut permanerent in fide : et quoniam per multas tribulationes oportet nos intrare in regnum Dei. "
        },
        {
            "chapter": 14,
            "verse": 22,
            "name": "Acts 14:22",
            "text": "Et cum constituissent illis per singulas ecclesias presbyteros, et orassent cum jejunationibus, commendaverunt eos Domino, in quem crediderunt. "
        },
        {
            "chapter": 14,
            "verse": 23,
            "name": "Acts 14:23",
            "text": "Transeuntesque Pisidiam, venerunt in Pamphyliam, "
        },
        {
            "chapter": 14,
            "verse": 24,
            "name": "Acts 14:24",
            "text": "et loquentes verbum Domini in Perge, descenderunt in Attaliam : "
        },
        {
            "chapter": 14,
            "verse": 25,
            "name": "Acts 14:25",
            "text": "et inde navigaverunt Antiochiam, unde erant traditi gratiæ Dei in opus quod compleverunt. "
        },
        {
            "chapter": 14,
            "verse": 26,
            "name": "Acts 14:26",
            "text": "Cum autem venissent, et congregassent ecclesiam, retulerunt quanta fecisset Deus cum illis, et quia aperuisset gentibus ostium fidei. "
        },
        {
            "chapter": 14,
            "verse": 27,
            "name": "Acts 14:27",
            "text": "Morati sunt autem tempus non modicum cum discipulis.   "
        }
    ]
}