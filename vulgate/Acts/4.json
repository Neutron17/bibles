{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 44,
    "book_name": "Acts",
    "chapter": 4,
    "name": "Acts 4",
    "verses": [
        {
            "chapter": 4,
            "verse": 1,
            "name": "Acts 4:1",
            "text": "Loquentibus autem illis ad populum, supervenerunt sacerdotes, et magistratus templi, et sadducæi, "
        },
        {
            "chapter": 4,
            "verse": 2,
            "name": "Acts 4:2",
            "text": "dolentes quod docerent populum, et annuntiarent in Jesu resurrectionem ex mortuis : "
        },
        {
            "chapter": 4,
            "verse": 3,
            "name": "Acts 4:3",
            "text": "et injecerunt in eos manus, et posuerunt eos in custodiam in crastinum : erat enim jam vespera. "
        },
        {
            "chapter": 4,
            "verse": 4,
            "name": "Acts 4:4",
            "text": "Multi autem eorum qui audierant verbum, crediderunt : et factus est numerus virorum quinque millia. "
        },
        {
            "chapter": 4,
            "verse": 5,
            "name": "Acts 4:5",
            "text": "Factum est autem in crastinum, ut congregarentur principes eorum, et seniores, et scribæ, in Jerusalem : "
        },
        {
            "chapter": 4,
            "verse": 6,
            "name": "Acts 4:6",
            "text": "et Annas princeps sacerdotum, et Caiphas, et Joannes, et Alexander, et quotquot erant de genere sacerdotali. "
        },
        {
            "chapter": 4,
            "verse": 7,
            "name": "Acts 4:7",
            "text": "Et statuentes eos in medio, interrogabant : In qua virtute, aut in quo nomine fecistis hoc vos ?  "
        },
        {
            "chapter": 4,
            "verse": 8,
            "name": "Acts 4:8",
            "text": " Tunc repletus Spiritu Sancto Petrus, dixit ad eos : Principes populi, et seniores, audite : "
        },
        {
            "chapter": 4,
            "verse": 9,
            "name": "Acts 4:9",
            "text": "si nos hodie dijudicamur in benefacto hominis infirmi, in quo iste salvus factus est, "
        },
        {
            "chapter": 4,
            "verse": 10,
            "name": "Acts 4:10",
            "text": "notum sit omnibus vobis, et omni plebi Israël, quia in nomine Domini nostri Jesu Christi Nazareni, quem vos crucifixistis, quem Deus suscitavit a mortuis, in hoc iste astat coram vobis sanus. "
        },
        {
            "chapter": 4,
            "verse": 11,
            "name": "Acts 4:11",
            "text": "Hic est lapis qui reprobatus est a vobis ædificantibus, qui factus est in caput anguli : "
        },
        {
            "chapter": 4,
            "verse": 12,
            "name": "Acts 4:12",
            "text": "et non est in alio aliquo salus. Nec enim aliud nomen est sub cælo datum hominibus, in quo oporteat nos salvos fieri.  "
        },
        {
            "chapter": 4,
            "verse": 13,
            "name": "Acts 4:13",
            "text": " Videntes autem Petri constantiam, et Joannis, comperto quod homines essent sine litteris, et idiotæ, admirabantur, et cognoscebant eos quoniam cum Jesu fuerant : "
        },
        {
            "chapter": 4,
            "verse": 14,
            "name": "Acts 4:14",
            "text": "hominem quoque videntes stantem cum eis, qui curatus fuerat, nihil poterant contradicere. "
        },
        {
            "chapter": 4,
            "verse": 15,
            "name": "Acts 4:15",
            "text": "Jusserunt autem eos foras extra concilium secedere : et conferebant ad invicem, "
        },
        {
            "chapter": 4,
            "verse": 16,
            "name": "Acts 4:16",
            "text": "dicentes : Quid faciemus hominibus istis ? quoniam quidem notum signum factum est per eos omnibus habitantibus Jerusalem : manifestum est, et non possumus negare. "
        },
        {
            "chapter": 4,
            "verse": 17,
            "name": "Acts 4:17",
            "text": "Sed ne amplius divulgetur in populum, comminemur eis ne ultra loquantur in nomine hoc ulli hominum. "
        },
        {
            "chapter": 4,
            "verse": 18,
            "name": "Acts 4:18",
            "text": "Et vocantes eos, denuntiaverunt ne omnino loquerentur neque docerent in nomine Jesu. "
        },
        {
            "chapter": 4,
            "verse": 19,
            "name": "Acts 4:19",
            "text": "Petrus vero et Joannes respondentes, dixerunt ad eos : Si justum est in conspectu Dei vos potius audire quam Deum, judicate. "
        },
        {
            "chapter": 4,
            "verse": 20,
            "name": "Acts 4:20",
            "text": "Non enim possumus quæ vidimus et audivimus non loqui. "
        },
        {
            "chapter": 4,
            "verse": 21,
            "name": "Acts 4:21",
            "text": "At illi comminantes dimiserunt eos, non invenientes quomodo punirent eos propter populum : quia omnes clarificabant id quod factum fuerat in eo quod acciderat. "
        },
        {
            "chapter": 4,
            "verse": 22,
            "name": "Acts 4:22",
            "text": "Annorum enim erat amplius quadraginta homo, in quo factum fuerat signum istud sanitatis.  "
        },
        {
            "chapter": 4,
            "verse": 23,
            "name": "Acts 4:23",
            "text": " Dimissi autem venerunt ad suos, et annuntiaverunt eis quanta ad eos principes sacerdotum et seniores dixissent. "
        },
        {
            "chapter": 4,
            "verse": 24,
            "name": "Acts 4:24",
            "text": "Qui cum audissent, unanimiter levaverunt vocem ad Deum, et dixerunt : Domine, tu es qui fecisti cælum et terram, mare et omnia quæ in eis sunt : "
        },
        {
            "chapter": 4,
            "verse": 25,
            "name": "Acts 4:25",
            "text": "qui Spiritu Sancto per os patris nostri David pueri tui dixisti :   Quare fremuerunt gentes,  et populi meditati sunt inania ? "
        },
        {
            "chapter": 4,
            "verse": 26,
            "name": "Acts 4:26",
            "text": " Astiterunt reges terræ,  et principes convenerunt in unum  adversus Dominum, et adversus Christum ejus. "
        },
        {
            "chapter": 4,
            "verse": 27,
            "name": "Acts 4:27",
            "text": "Convenerunt enim vere in civitate ista adversus sanctum puerum tuum Jesum, quem unxisti, Herodes et Pontius Pilatus, cum gentibus et populis Israël, "
        },
        {
            "chapter": 4,
            "verse": 28,
            "name": "Acts 4:28",
            "text": "facere quæ manus tua et consilium tuum decreverunt fieri. "
        },
        {
            "chapter": 4,
            "verse": 29,
            "name": "Acts 4:29",
            "text": "Et nunc, Domine, respice in minas eorum, et da servis tuis cum omni fiducia loqui verbum tuum, "
        },
        {
            "chapter": 4,
            "verse": 30,
            "name": "Acts 4:30",
            "text": "in eo quod manum tuam extendas ad sanitates, et signa, et prodigia fieri per nomen sancti filii tui Jesu. "
        },
        {
            "chapter": 4,
            "verse": 31,
            "name": "Acts 4:31",
            "text": "Et cum orassent, motus est locus in quo erant congregati : et repleti sunt omnes Spiritu Sancto, et loquebantur verbum Dei cum fiducia.  "
        },
        {
            "chapter": 4,
            "verse": 32,
            "name": "Acts 4:32",
            "text": " Multitudinis autem credentium erat cor unum et anima una : nec quisquam eorum quæ possidebat, aliquid suum esse dicebat, sed erant illis omnia communia. "
        },
        {
            "chapter": 4,
            "verse": 33,
            "name": "Acts 4:33",
            "text": "Et virtute magna reddebant Apostoli testimonium resurrectionis Jesu Christi Domini nostri : et gratia magna erat in omnibus illis. "
        },
        {
            "chapter": 4,
            "verse": 34,
            "name": "Acts 4:34",
            "text": "Neque enim quisquam egens erat inter illos. Quotquot enim possessores agrorum aut domorum erant, vendentes afferebant pretia eorum quæ vendebant, "
        },
        {
            "chapter": 4,
            "verse": 35,
            "name": "Acts 4:35",
            "text": "et ponebant ante pedes Apostolorum. Dividebatur autem singulis prout cuique opus erat. "
        },
        {
            "chapter": 4,
            "verse": 36,
            "name": "Acts 4:36",
            "text": "Joseph autem, qui cognominatus est Barnabas ab Apostolis (quod est interpretatum, Filius consolationis), Levites, Cyprius genere, "
        },
        {
            "chapter": 4,
            "verse": 37,
            "name": "Acts 4:37",
            "text": "cum haberet agrum, vendidit eum, et attulit pretium, et posuit ante pedes Apostolorum.   "
        }
    ]
}