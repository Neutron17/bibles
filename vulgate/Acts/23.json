{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 44,
    "book_name": "Acts",
    "chapter": 23,
    "name": "Acts 23",
    "verses": [
        {
            "chapter": 23,
            "verse": 1,
            "name": "Acts 23:1",
            "text": "Intendens autem in concilium Paulus, ait : Viri fratres, ego omni conscientia bona conversatus sum ante Deum usque in hodiernum diem. "
        },
        {
            "chapter": 23,
            "verse": 2,
            "name": "Acts 23:2",
            "text": "Princeps autem sacerdotum Ananias præcepit astantibus sibi percutere os ejus. "
        },
        {
            "chapter": 23,
            "verse": 3,
            "name": "Acts 23:3",
            "text": "Tunc Paulus dixit ad eum : Percutiet te Deus, paries dealbate. Et tu sedens judicas me secundum legem, et contra legem jubes me percuti ? "
        },
        {
            "chapter": 23,
            "verse": 4,
            "name": "Acts 23:4",
            "text": "Et qui astabant dixerunt : Summum sacerdotem Dei maledicis. "
        },
        {
            "chapter": 23,
            "verse": 5,
            "name": "Acts 23:5",
            "text": "Dixit autem Paulus : Nesciebam, fratres, quia princeps est sacerdotum. Scriptum est enim : Principem populi tui non maledices. "
        },
        {
            "chapter": 23,
            "verse": 6,
            "name": "Acts 23:6",
            "text": "Sciens autem Paulus quia una pars esset sadducæorum, et altera pharisæorum, exclamavit in concilio : Viri fratres, ego pharisæus sum, filius pharisæorum : de spe et resurrectione mortuorum ego judicor. "
        },
        {
            "chapter": 23,
            "verse": 7,
            "name": "Acts 23:7",
            "text": "Et cum hæc dixisset, facta est dissensio inter pharisæos et sadducæos, et soluta est multitudo. "
        },
        {
            "chapter": 23,
            "verse": 8,
            "name": "Acts 23:8",
            "text": "Sadducæi enim dicunt non esse resurrectionem, neque angelum, neque spiritum : pharisæi autem utraque confitentur. "
        },
        {
            "chapter": 23,
            "verse": 9,
            "name": "Acts 23:9",
            "text": "Factus est autem clamor magnus. Et surgentes quidam pharisæorum, pugnabant, dicentes : Nihil mali invenimus in homine isto : quid si spiritus locutus est ei, aut angelus ? "
        },
        {
            "chapter": 23,
            "verse": 10,
            "name": "Acts 23:10",
            "text": "Et cum magna dissensio facta esset, timens tribunus ne discerperetur Paulus ab ipsis, jussit milites descendere, et rapere eum de medio eorum, ac deducere eum in castra.  "
        },
        {
            "chapter": 23,
            "verse": 11,
            "name": "Acts 23:11",
            "text": " Sequenti autem nocte assistens ei Dominus, ait : Constans esto : sicut enim testificatus es de me in Jerusalem, sic te oportet et Romæ testificari. "
        },
        {
            "chapter": 23,
            "verse": 12,
            "name": "Acts 23:12",
            "text": "Facta autem die collegerunt se quidam ex Judæis, et devoverunt, se dicentes neque manducaturos, neque bibituros donec occiderent Paulum. "
        },
        {
            "chapter": 23,
            "verse": 13,
            "name": "Acts 23:13",
            "text": "Erant autem plus quam quadraginta viri qui hanc conjurationem fecerant : "
        },
        {
            "chapter": 23,
            "verse": 14,
            "name": "Acts 23:14",
            "text": "qui accesserunt ad principes sacerdotum et seniores, et dixerunt : Devotione devovimus nos nihil gustaturos, donec occidamus Paulum. "
        },
        {
            "chapter": 23,
            "verse": 15,
            "name": "Acts 23:15",
            "text": "Nunc ergo vos notum facite tribuno cum concilio, ut producat illum ad vos, tamquam aliquid certius cognituri de eo. Nos vero priusquam appropiet, parati sumus interficere illum. "
        },
        {
            "chapter": 23,
            "verse": 16,
            "name": "Acts 23:16",
            "text": "Quod cum audisset filius sororis Pauli insidias, venit, et intravit in castra, nuntiavitque Paulo. "
        },
        {
            "chapter": 23,
            "verse": 17,
            "name": "Acts 23:17",
            "text": "Vocans autem Paulus ad se unum ex centurionibus, ait : Adolescentem hunc perduc ad tribunum, habet enim aliquid indicare illi. "
        },
        {
            "chapter": 23,
            "verse": 18,
            "name": "Acts 23:18",
            "text": "Et ille quidem assumens eum duxit ad tribunum, et ait : Vinctus Paulus rogavit me hunc adolescentem perducere ad te, habentem aliquid loqui tibi. "
        },
        {
            "chapter": 23,
            "verse": 19,
            "name": "Acts 23:19",
            "text": "Apprehendens autem tribunus manum illius, secessit cum eo seorsum, et interrogavit illum : Quid est quod habes indicare mihi ? "
        },
        {
            "chapter": 23,
            "verse": 20,
            "name": "Acts 23:20",
            "text": "Ille autem dixit : Judæis convenit rogare te ut crastina die producas Paulum in concilium, quasi aliquid certius inquisituri sint de illo : "
        },
        {
            "chapter": 23,
            "verse": 21,
            "name": "Acts 23:21",
            "text": "tu vero ne credideris illis : insidiantur enim ei ex eis viri amplius quam quadraginta, qui se devoverunt non manducare, neque bibere donec interficiant eum : et nunc parati sunt, exspectantes promissum tuum. "
        },
        {
            "chapter": 23,
            "verse": 22,
            "name": "Acts 23:22",
            "text": "Tribunus igitur dimisit adolescentem, præcipiens ne cui loqueretur quoniam hæc nota sibi fecisset.  "
        },
        {
            "chapter": 23,
            "verse": 23,
            "name": "Acts 23:23",
            "text": " Et vocatis duobus centurionibus, dixit illis : Parate milites ducentos ut eant usque Cæsaream, et equites septuaginta, et lancearios ducentos a tertia hora noctis, "
        },
        {
            "chapter": 23,
            "verse": 24,
            "name": "Acts 23:24",
            "text": "et jumenta præparate ut imponentes Paulum, salvum perducerent ad Felicem præsidem. "
        },
        {
            "chapter": 23,
            "verse": 25,
            "name": "Acts 23:25",
            "text": "(Timuit enim ne forte raperent eum Judæi, et occiderent, et ipse postea calumniam sustineret, tamquam accepturus pecuniam.) "
        },
        {
            "chapter": 23,
            "verse": 26,
            "name": "Acts 23:26",
            "text": "Scribens epistolam continentem hæc : Claudius Lysias optimo præsidi Felici, salutem. "
        },
        {
            "chapter": 23,
            "verse": 27,
            "name": "Acts 23:27",
            "text": "Virum hunc comprehensum a Judæis, et incipientem interfici ab eis, superveniens cum exercitu eripui, cognito quia Romanus est. "
        },
        {
            "chapter": 23,
            "verse": 28,
            "name": "Acts 23:28",
            "text": "Volensque scire causam quam objiciebant illi, deduxi eum in concilium eorum. "
        },
        {
            "chapter": 23,
            "verse": 29,
            "name": "Acts 23:29",
            "text": "Quem inveni accusari de quæstionibus legis ipsorum, nihil vero dignum morte aut vinculis habentem criminis. "
        },
        {
            "chapter": 23,
            "verse": 30,
            "name": "Acts 23:30",
            "text": "Et cum mihi perlatum esset de insidiis quas paraverant illi, misi eum ad te, denuntians et accusatoribus ut dicant apud te. Vale. "
        },
        {
            "chapter": 23,
            "verse": 31,
            "name": "Acts 23:31",
            "text": "Milites ergo secundum præceptum sibi assumentes Paulum, duxerunt per noctem in Antipatridem. "
        },
        {
            "chapter": 23,
            "verse": 32,
            "name": "Acts 23:32",
            "text": "Et postera die dimissis equitibus ut cum eo irent, reversi sunt ad castra. "
        },
        {
            "chapter": 23,
            "verse": 33,
            "name": "Acts 23:33",
            "text": "Qui cum venissent Cæsaream, et tradidissent epistolam præsidi, statuerunt ante illum et Paulum. "
        },
        {
            "chapter": 23,
            "verse": 34,
            "name": "Acts 23:34",
            "text": "Cum legisset autem, et interrogasset de qua provincia esset, et cognoscens quia de Cilicia : "
        },
        {
            "chapter": 23,
            "verse": 35,
            "name": "Acts 23:35",
            "text": "Audiam te, inquit, cum accusatores tui venerint. Jussitque in prætorio Herodis custodiri eum.   "
        }
    ]
}