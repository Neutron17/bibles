{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 44,
    "book_name": "Acts",
    "chapter": 5,
    "name": "Acts 5",
    "verses": [
        {
            "chapter": 5,
            "verse": 1,
            "name": "Acts 5:1",
            "text": "Vir autem quidam nomine Ananias, cum Saphira uxore suo vendidit agrum, "
        },
        {
            "chapter": 5,
            "verse": 2,
            "name": "Acts 5:2",
            "text": "et fraudavit de pretio agri, conscia uxore sua : et afferens partem quamdam, ad pedes Apostolorum posuit. "
        },
        {
            "chapter": 5,
            "verse": 3,
            "name": "Acts 5:3",
            "text": "Dixit autem Petrus : Anania, cur tentavit Satanas cor tuum, mentiri te Spiritui Sancto, et fraudare de pretio agri ? "
        },
        {
            "chapter": 5,
            "verse": 4,
            "name": "Acts 5:4",
            "text": "nonne manens tibi manebat, et venundatum in tua erat potestate ? quare posuisti in corde tuo hanc rem ? non es mentitus hominibus, sed Deo. "
        },
        {
            "chapter": 5,
            "verse": 5,
            "name": "Acts 5:5",
            "text": "Audiens autem Ananias hæc verba, cecidit, et expiravit. Et factus est timor magnus super omnes qui audierunt. "
        },
        {
            "chapter": 5,
            "verse": 6,
            "name": "Acts 5:6",
            "text": "Surgentes autem juvenes amoverunt eum, et efferentes sepelierunt. "
        },
        {
            "chapter": 5,
            "verse": 7,
            "name": "Acts 5:7",
            "text": "Factum est autem quasi horarum trium spatium, et uxor ipsius, nesciens quod factum fuerat, introivit. "
        },
        {
            "chapter": 5,
            "verse": 8,
            "name": "Acts 5:8",
            "text": "Dixit autem ei Petrus : Dic mihi mulier, si tanti agrum vendidistis ? At illa dixit : Etiam tanti. "
        },
        {
            "chapter": 5,
            "verse": 9,
            "name": "Acts 5:9",
            "text": "Petrus autem ad eam : Quid utique convenit vobis tentare Spiritum Domini ? Ecce pedes eorum qui sepelierunt virum tuum ad ostium, et efferent te. "
        },
        {
            "chapter": 5,
            "verse": 10,
            "name": "Acts 5:10",
            "text": "Confestim cecidit ante pedes ejus, et expiravit. Intrantes autem juvenes invenerunt illam mortuam : et extulerunt, et sepelierunt ad virum suum. "
        },
        {
            "chapter": 5,
            "verse": 11,
            "name": "Acts 5:11",
            "text": "Et factus est timor magnus in universa ecclesia, et in omnes qui audierunt hæc.  "
        },
        {
            "chapter": 5,
            "verse": 12,
            "name": "Acts 5:12",
            "text": " Per manus autem Apostolorum fiebant signa et prodigia multa in plebe. Et erant unanimiter omnes in porticu Salomonis. "
        },
        {
            "chapter": 5,
            "verse": 13,
            "name": "Acts 5:13",
            "text": "Ceterorum autem nemo audebat se conjungere illis : sed magnificabat eos populus. "
        },
        {
            "chapter": 5,
            "verse": 14,
            "name": "Acts 5:14",
            "text": "Magis autem augebatur credentium in Domino multitudo virorum ac mulierum, "
        },
        {
            "chapter": 5,
            "verse": 15,
            "name": "Acts 5:15",
            "text": "ita ut in plateas ejicerent infirmos, et ponerent in lectulis et grabatis, ut, veniente Petro, saltem umbra illius obumbraret quemquam illorum, et liberarentur ab infirmitatibus suis. "
        },
        {
            "chapter": 5,
            "verse": 16,
            "name": "Acts 5:16",
            "text": "Concurrebat autem et multitudo vicinarum civitatum Jerusalem, afferentes ægros, et vexatos a spiritibus immundis : qui curabantur omnes.  "
        },
        {
            "chapter": 5,
            "verse": 17,
            "name": "Acts 5:17",
            "text": " Exsurgens autem princeps sacerdotum, et omnes qui cum illo erant (quæ est hæresis sadducæorum), repleti sunt zelo : "
        },
        {
            "chapter": 5,
            "verse": 18,
            "name": "Acts 5:18",
            "text": "et injecerunt manus in Apostolos, et posuerunt eos in custodia publica. "
        },
        {
            "chapter": 5,
            "verse": 19,
            "name": "Acts 5:19",
            "text": "Angelus autem Domini per noctem aperiens januas carceris, et educens eos, dixit : "
        },
        {
            "chapter": 5,
            "verse": 20,
            "name": "Acts 5:20",
            "text": "Ite, et stantes loquimini in templo plebi omnia verba vitæ hujus. "
        },
        {
            "chapter": 5,
            "verse": 21,
            "name": "Acts 5:21",
            "text": "Qui cum audissent, intraverunt diluculo in templum, et docebant. Adveniens autem princeps sacerdotum, et qui cum eo erant, convocaverunt concilium, et omnes seniores filiorum Israël : et miserunt ad carcerem ut adducerentur. "
        },
        {
            "chapter": 5,
            "verse": 22,
            "name": "Acts 5:22",
            "text": "Cum autem venissent ministri, et aperto carcere non invenissent illos, reversi nuntiaverunt, "
        },
        {
            "chapter": 5,
            "verse": 23,
            "name": "Acts 5:23",
            "text": "dicentes : Carcerem quidem invenimus clausum cum omni diligentia, et custodes stantes ante januas : aperientes autem neminem intus invenimus. "
        },
        {
            "chapter": 5,
            "verse": 24,
            "name": "Acts 5:24",
            "text": "Ut autem audierunt hos sermones magistratus templi et principes sacerdotum, ambigebant de illis quidnam fieret. "
        },
        {
            "chapter": 5,
            "verse": 25,
            "name": "Acts 5:25",
            "text": "Adveniens autem quidam, nuntiavit eis : Quia ecce viri quos posuistis in carcerem, sunt in templo, stantes et docentes populum.  "
        },
        {
            "chapter": 5,
            "verse": 26,
            "name": "Acts 5:26",
            "text": " Tunc abiit magistratus cum ministris, et adduxit illos sine vi : timebant enim populum ne lapidarentur. "
        },
        {
            "chapter": 5,
            "verse": 27,
            "name": "Acts 5:27",
            "text": "Et cum adduxissent illos, statuerunt in concilio : et interrogavit eos princeps sacerdotum, "
        },
        {
            "chapter": 5,
            "verse": 28,
            "name": "Acts 5:28",
            "text": "dicens : Præcipiendo præcepimus vobis ne doceretis in nomine isto, et ecce replestis Jerusalem doctrina vestra : et vultis inducere super nos sanguinem hominis istius.  "
        },
        {
            "chapter": 5,
            "verse": 29,
            "name": "Acts 5:29",
            "text": " Respondens autem Petrus et Apostoli, dixerunt : Obedire oportet Deo magis quam hominibus. "
        },
        {
            "chapter": 5,
            "verse": 30,
            "name": "Acts 5:30",
            "text": "Deus patrum nostrorum suscitavit Jesum, quem vos interemistis, suspendentes in ligno. "
        },
        {
            "chapter": 5,
            "verse": 31,
            "name": "Acts 5:31",
            "text": "Hunc principem et salvatorem Deus exaltavit dextera sua ad dandam pœnitentiam Israëli, et remissionem peccatorum : "
        },
        {
            "chapter": 5,
            "verse": 32,
            "name": "Acts 5:32",
            "text": "et nos sumus testes horum verborum, et Spiritus Sanctus, quem dedit Deus omnibus obedientibus sibi. "
        },
        {
            "chapter": 5,
            "verse": 33,
            "name": "Acts 5:33",
            "text": "Hæc cum audissent, dissecabantur, et cogitabant interficere illos.  "
        },
        {
            "chapter": 5,
            "verse": 34,
            "name": "Acts 5:34",
            "text": " Surgens autem quidam in concilio pharisæus, nomine Gamaliel, legis doctor, honorabilis universæ plebi, jussit foras ad breve homines fieri, "
        },
        {
            "chapter": 5,
            "verse": 35,
            "name": "Acts 5:35",
            "text": "dixitque ad illos : Viri Israëlitæ, attendite vobis super hominibus istis quid acturi sitis. "
        },
        {
            "chapter": 5,
            "verse": 36,
            "name": "Acts 5:36",
            "text": "Ante hos enim dies extitit Theodas, dicens se esse aliquem, cui consensit numerus virorum circiter quadringentorum : qui occisus est, et omnes qui credebant ei, dissipati sunt, et redacti ad nihilum. "
        },
        {
            "chapter": 5,
            "verse": 37,
            "name": "Acts 5:37",
            "text": "Post hunc extitit Judas Galilæus in diebus professionis, et avertit populum post se : et ipse periit, et omnes quotquot consenserunt ei, dispersi sunt. "
        },
        {
            "chapter": 5,
            "verse": 38,
            "name": "Acts 5:38",
            "text": "Et nunc itaque dico vobis, discedite ab hominibus istis, et sinite illos : quoniam si est ex hominibus consilium hoc aut opus, dissolvetur : "
        },
        {
            "chapter": 5,
            "verse": 39,
            "name": "Acts 5:39",
            "text": "si vero ex Deo est, non poteritis dissolvere illud, ne forte et Deo repugnare inveniamini. Consenserunt autem illi. "
        },
        {
            "chapter": 5,
            "verse": 40,
            "name": "Acts 5:40",
            "text": "Et convocantes Apostolos, cæsis denuntiaverunt ne omnino loquerentur in nomine Jesu, et dimiserunt eos. "
        },
        {
            "chapter": 5,
            "verse": 41,
            "name": "Acts 5:41",
            "text": "Et illi quidem ibant gaudentes a conspectu concilii, quoniam digni habiti sunt pro nomine Jesu contumeliam pati. "
        },
        {
            "chapter": 5,
            "verse": 42,
            "name": "Acts 5:42",
            "text": "Omni autem die non cessabant in templo et circa domos, docentes et evangelizantes Christum Jesum.   "
        }
    ]
}