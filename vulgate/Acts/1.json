{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 44,
    "book_name": "Acts",
    "chapter": 1,
    "name": "Acts 1",
    "verses": [
        {
            "chapter": 1,
            "verse": 1,
            "name": "Acts 1:1",
            "text": "Primum quidem sermonem feci de omnibus, o Theophile, quæ cœpit Jesus facere et docere "
        },
        {
            "chapter": 1,
            "verse": 2,
            "name": "Acts 1:2",
            "text": "usque in diem qua præcipiens Apostolis per Spiritum Sanctum, quos elegit, assumptus est : "
        },
        {
            "chapter": 1,
            "verse": 3,
            "name": "Acts 1:3",
            "text": "quibus et præbuit seipsum vivum post passionem suam in multis argumentis, per dies quadraginta apparens eis, et loquens de regno Dei.  "
        },
        {
            "chapter": 1,
            "verse": 4,
            "name": "Acts 1:4",
            "text": " Et convescens, præcepit eis ab Jerosolymis ne discederent, sed exspectarent promissionem Patris, quam audistis (inquit) per os meum : "
        },
        {
            "chapter": 1,
            "verse": 5,
            "name": "Acts 1:5",
            "text": "quia Joannes quidem baptizavit aqua, vos autem baptizabimini Spiritu Sancto non post multos hos dies. "
        },
        {
            "chapter": 1,
            "verse": 6,
            "name": "Acts 1:6",
            "text": "Igitur qui convenerant, interrogabant eum, dicentes : Domine, si in tempore hoc restitues regnum Israël ? "
        },
        {
            "chapter": 1,
            "verse": 7,
            "name": "Acts 1:7",
            "text": "Dixit autem eis : Non est vestrum nosse tempora vel momenta quæ Pater posuit in sua potestate : "
        },
        {
            "chapter": 1,
            "verse": 8,
            "name": "Acts 1:8",
            "text": "sed accipietis virtutem supervenientis Spiritus Sancti in vos, et eritis mihi testes in Jerusalem, et in omni Judæa, et Samaria, et usque ad ultimum terræ.  "
        },
        {
            "chapter": 1,
            "verse": 9,
            "name": "Acts 1:9",
            "text": " Et cum hæc dixisset, videntibus illis, elevatus est : et nubes suscepit eum ab oculis eorum. "
        },
        {
            "chapter": 1,
            "verse": 10,
            "name": "Acts 1:10",
            "text": "Cumque intuerentur in cælum euntem illum, ecce duo viri astiterunt juxta illos in vestibus albis, "
        },
        {
            "chapter": 1,
            "verse": 11,
            "name": "Acts 1:11",
            "text": "qui et dixerunt : Viri Galilæi, quid statis aspicientes in cælum ? Hic Jesus, qui assumptus est a vobis in cælum, sic veniet quemadmodum vidistis eum euntem in cælum.  "
        },
        {
            "chapter": 1,
            "verse": 12,
            "name": "Acts 1:12",
            "text": " Tunc reversi sunt Jerosolymam a monte qui vocatur Oliveti, qui est juxta Jerusalem, sabbati habens iter. "
        },
        {
            "chapter": 1,
            "verse": 13,
            "name": "Acts 1:13",
            "text": "Et cum introissent in cœnaculum, ascenderunt ubi manebant Petrus, et Joannes, Jacobus, et Andreas, Philippus, et Thomas, Bartholomæus, et Matthæus, Jacobus Alphæi, et Simon Zelotes, et Judas Jacobi. "
        },
        {
            "chapter": 1,
            "verse": 14,
            "name": "Acts 1:14",
            "text": "Hi omnes erant perseverantes unanimiter in oratione cum mulieribus, et Maria matre Jesu, et fratribus ejus.  "
        },
        {
            "chapter": 1,
            "verse": 15,
            "name": "Acts 1:15",
            "text": " In diebus illis, exsurgens Petrus in medio fratrum, dixit (erat autem turba hominum simul, fere centum viginti) : "
        },
        {
            "chapter": 1,
            "verse": 16,
            "name": "Acts 1:16",
            "text": "Viri fratres, oportet impleri Scripturam quam prædixit Spiritus Sanctus per os David de Juda, qui fuit dux eorum qui comprehenderunt Jesum : "
        },
        {
            "chapter": 1,
            "verse": 17,
            "name": "Acts 1:17",
            "text": "qui connumeratus erat in nobis, et sortitus est sortem ministerii hujus. "
        },
        {
            "chapter": 1,
            "verse": 18,
            "name": "Acts 1:18",
            "text": "Et hic quidem possedit agrum de mercede iniquitatis, et suspensus crepuit medius : et diffusa sunt omnia viscera ejus. "
        },
        {
            "chapter": 1,
            "verse": 19,
            "name": "Acts 1:19",
            "text": "Et notum factum est omnibus habitantibus Jerusalem, ita ut appellaretur ager ille, lingua eorum, Haceldama, hoc est, ager sanguinis. "
        },
        {
            "chapter": 1,
            "verse": 20,
            "name": "Acts 1:20",
            "text": "Scriptum est enim in libro Psalmorum : Fiat commoratio eorum deserta, et non sit qui inhabitet in ea : et episcopatum ejus accipiat alter. "
        },
        {
            "chapter": 1,
            "verse": 21,
            "name": "Acts 1:21",
            "text": "Oportet ergo ex his viris qui nobiscum sunt congregati in omni tempore quo intravit et exivit inter nos Dominus Jesus, "
        },
        {
            "chapter": 1,
            "verse": 22,
            "name": "Acts 1:22",
            "text": "incipiens a baptismate Joannis usque in diem qua assumptus est a nobis, testem resurrectionis ejus nobiscum fieri unum ex istis. "
        },
        {
            "chapter": 1,
            "verse": 23,
            "name": "Acts 1:23",
            "text": "Et statuerunt duos, Joseph, qui vocabatur Barsabas, qui cognominatus est Justus, et Mathiam. "
        },
        {
            "chapter": 1,
            "verse": 24,
            "name": "Acts 1:24",
            "text": "Et orantes dixerunt : Tu Domine, qui corda nosti omnium, ostende quem elegeris ex his duobus unum, "
        },
        {
            "chapter": 1,
            "verse": 25,
            "name": "Acts 1:25",
            "text": "accipere locum ministerii hujus et apostolatus, de quo prævaricatus est Judas ut abiret in locum suum. "
        },
        {
            "chapter": 1,
            "verse": 26,
            "name": "Acts 1:26",
            "text": "Et dederunt sortes eis, et cecidit sors super Mathiam : et annumeratus est cum undecim Apostolis.   "
        }
    ]
}