{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 44,
    "book_name": "Acts",
    "chapter": 22,
    "name": "Acts 22",
    "verses": [
        {
            "chapter": 22,
            "verse": 1,
            "name": "Acts 22:1",
            "text": "Viri fratres, et patres, audite quam ad vos nunc reddo rationem. "
        },
        {
            "chapter": 22,
            "verse": 2,
            "name": "Acts 22:2",
            "text": "Cum audissent autem quia hebræa lingua loqueretur ad illos, magis præstiterunt silentium. "
        },
        {
            "chapter": 22,
            "verse": 3,
            "name": "Acts 22:3",
            "text": "Et dicit : Ego sum vir Judæus, natus in Tarso Ciliciæ, nutritus autem in ista civitate, secus pedes Gamaliel eruditus juxta veritatem paternæ legis, æmulator legis, sicut et vos omnes estis hodie : "
        },
        {
            "chapter": 22,
            "verse": 4,
            "name": "Acts 22:4",
            "text": "qui hanc viam persecutus sum usque ad mortem, alligans et tradens in custodias viros ac mulieres, "
        },
        {
            "chapter": 22,
            "verse": 5,
            "name": "Acts 22:5",
            "text": "sicut princeps sacerdotum mihi testimonium reddit, et omnes majores natu : a quibus et epistolas accipiens, ad fratres Damascum pergebam, ut adducerem inde vinctos in Jerusalem ut punirentur. "
        },
        {
            "chapter": 22,
            "verse": 6,
            "name": "Acts 22:6",
            "text": "Factum est autem, eunte me, et appropinquante Damasco media die, subito de cælo circumfulsit me lux copiosa : "
        },
        {
            "chapter": 22,
            "verse": 7,
            "name": "Acts 22:7",
            "text": "et decidens in terram, audivi vocem dicentem mihi : Saule, Saule, quid me persequeris ? "
        },
        {
            "chapter": 22,
            "verse": 8,
            "name": "Acts 22:8",
            "text": "Ego autem respondi : Quis es, domine ? Dixitque ad me : Ego sum Jesus Nazarenus, quem tu persequeris. "
        },
        {
            "chapter": 22,
            "verse": 9,
            "name": "Acts 22:9",
            "text": "Et qui mecum erant, lumen quidem viderunt, vocem autem non audierunt ejus qui loquebatur mecum. "
        },
        {
            "chapter": 22,
            "verse": 10,
            "name": "Acts 22:10",
            "text": "Et dixi : Quid faciam, domine ? Dominus autem dixit ad me : Surgens vade Damascum : et ibi tibi dicetur de omnibus quæ te oporteat facere. "
        },
        {
            "chapter": 22,
            "verse": 11,
            "name": "Acts 22:11",
            "text": "Et cum non viderem præ claritate luminis illius, ad manum deductus a comitibus, veni Damascum. "
        },
        {
            "chapter": 22,
            "verse": 12,
            "name": "Acts 22:12",
            "text": "Ananias autem quidam vir secundum legem, testimonium habens ab omnibus cohabitantibus Judæis, "
        },
        {
            "chapter": 22,
            "verse": 13,
            "name": "Acts 22:13",
            "text": "veniens ad me et astans, dixit mihi : Saule frater, respice. Et ego eadem hora respexi in eum. "
        },
        {
            "chapter": 22,
            "verse": 14,
            "name": "Acts 22:14",
            "text": "At ille dixit : Deus patrum nostrorum præordinavit te, ut cognosceres voluntatem ejus, et videres justum, et audires vocem ex ore ejus : "
        },
        {
            "chapter": 22,
            "verse": 15,
            "name": "Acts 22:15",
            "text": "quia eris testis illius ad omnes homines eorum quæ vidisti et audisti. "
        },
        {
            "chapter": 22,
            "verse": 16,
            "name": "Acts 22:16",
            "text": "Et nunc quid moraris ? Exsurge, et baptizare, et ablue peccata tua, invocato nomine ipsius. "
        },
        {
            "chapter": 22,
            "verse": 17,
            "name": "Acts 22:17",
            "text": "Factum est autem revertenti mihi in Jerusalem, et oranti in templo, fieri me in stupore mentis, "
        },
        {
            "chapter": 22,
            "verse": 18,
            "name": "Acts 22:18",
            "text": "et videre illum dicentem mihi : Festina, et exi velociter ex Jerusalem : quoniam non recipient testimonium tuum de me. "
        },
        {
            "chapter": 22,
            "verse": 19,
            "name": "Acts 22:19",
            "text": "Et ego dixi : Domine, ipsi sciunt quia ego eram concludens in carcerem, et cædens per synagogas eos qui credebant in te : "
        },
        {
            "chapter": 22,
            "verse": 20,
            "name": "Acts 22:20",
            "text": "et cum funderetur sanguis Stephani testis tui, ego astabam, et consentiebam, et custodiebam vestimenta interficientium illum. "
        },
        {
            "chapter": 22,
            "verse": 21,
            "name": "Acts 22:21",
            "text": "Et dixit ad me : Vade, quoniam ego in nationes longe mittam te. "
        },
        {
            "chapter": 22,
            "verse": 22,
            "name": "Acts 22:22",
            "text": "Audiebant autem eum usque ad hoc verbum, et levaverunt vocem suam, dicentes : Tolle de terra hujusmodi : non enim fas est eum vivere.  "
        },
        {
            "chapter": 22,
            "verse": 23,
            "name": "Acts 22:23",
            "text": " Vociferantibus autem eis, et projicientibus vestimenta sua, et pulverem jactantibus in aërem, "
        },
        {
            "chapter": 22,
            "verse": 24,
            "name": "Acts 22:24",
            "text": "jussit tribunus induci eum in castra, et flagellis cædi, et torqueri eum, ut sciret propter quam causam sic acclamarent ei. "
        },
        {
            "chapter": 22,
            "verse": 25,
            "name": "Acts 22:25",
            "text": "Et cum astrinxissent eum loris, dicit astanti sibi centurioni Paulus : Si hominem Romanum et indemnatum licet vobis flagellare ? "
        },
        {
            "chapter": 22,
            "verse": 26,
            "name": "Acts 22:26",
            "text": "Quo audito, centurio accessit ad tribunum, et nuntiavit ei, dicens : Quid acturus es ? hic enim homo civis Romanus est. "
        },
        {
            "chapter": 22,
            "verse": 27,
            "name": "Acts 22:27",
            "text": "Accedens autem tribunus, dixit illi : Dic mihi si tu Romanus es ? At ille dixit : Etiam. "
        },
        {
            "chapter": 22,
            "verse": 28,
            "name": "Acts 22:28",
            "text": "Et respondit tribunus : Ego multa summa civilitatem hanc consecutus sum. Et Paulus ait : Ego autem et natus sum. "
        },
        {
            "chapter": 22,
            "verse": 29,
            "name": "Acts 22:29",
            "text": "Protinus ergo discesserunt ab illo qui eum torturi erant. Tribunus quoque timuit postquam rescivit, quia civis Romanus esset, et quia alligasset eum. "
        },
        {
            "chapter": 22,
            "verse": 30,
            "name": "Acts 22:30",
            "text": "Postera autem die volens scire diligentius qua ex causa accusaretur a Judæis, solvit eum, et jussit sacerdotes convenire, et omne concilium : et producens Paulum, statuit inter illos.   "
        }
    ]
}