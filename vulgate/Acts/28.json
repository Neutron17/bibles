{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 44,
    "book_name": "Acts",
    "chapter": 28,
    "name": "Acts 28",
    "verses": [
        {
            "chapter": 28,
            "verse": 1,
            "name": "Acts 28:1",
            "text": "Et cum evasissemus, tunc cognovimus quia Melita insula vocabatur. Barbari vero præstabant non modicam humanitatem nobis. "
        },
        {
            "chapter": 28,
            "verse": 2,
            "name": "Acts 28:2",
            "text": "Accensa enim pyra, reficiebant nos omnes propter imbrem qui imminebat, et frigus. "
        },
        {
            "chapter": 28,
            "verse": 3,
            "name": "Acts 28:3",
            "text": "Cum congregasset autem Paulus sarmentorum aliquantam multitudinem, et imposuisset super ignem, vipera a calore cum processisset, invasit manum ejus. "
        },
        {
            "chapter": 28,
            "verse": 4,
            "name": "Acts 28:4",
            "text": "Ut vero viderunt barbari pendentem bestiam de manu ejus, ad invicem dicebant : Utique homicida est homo hic, qui cum evaserit de mari, ultio non sinit eum vivere. "
        },
        {
            "chapter": 28,
            "verse": 5,
            "name": "Acts 28:5",
            "text": "Et ille quidem excutiens bestiam in ignem, nihil mali passus est. "
        },
        {
            "chapter": 28,
            "verse": 6,
            "name": "Acts 28:6",
            "text": "At illi existimabant eum in tumorem convertendum, et subito casurum et mori. Diu autem illis exspectantibus, et videntibus nihil mali in eo fieri, convertentes se, dicebant eum esse deum. "
        },
        {
            "chapter": 28,
            "verse": 7,
            "name": "Acts 28:7",
            "text": "In locis autem illis erant prædia principis insulæ, nomine Publii, qui nos suscipiens, triduo benigne exhibuit. "
        },
        {
            "chapter": 28,
            "verse": 8,
            "name": "Acts 28:8",
            "text": "Contigit autem patrem Publii febribus et dysenteria vexatum jacere. Ad quem Paulus intravit : et cum orasset, et imposuisset ei manus, salvavit eum. "
        },
        {
            "chapter": 28,
            "verse": 9,
            "name": "Acts 28:9",
            "text": "Quo facto, omnes qui in insula habebant infirmitates, accedebant, et curabantur : "
        },
        {
            "chapter": 28,
            "verse": 10,
            "name": "Acts 28:10",
            "text": "qui etiam multis honoribus nos honoraverunt, et navigantibus imposuerunt quæ necessaria erant.  "
        },
        {
            "chapter": 28,
            "verse": 11,
            "name": "Acts 28:11",
            "text": " Post menses autem tres navigavimus in navi Alexandrina, quæ in insula hiemaverat, cui erat insigne Castorum. "
        },
        {
            "chapter": 28,
            "verse": 12,
            "name": "Acts 28:12",
            "text": "Et cum venissemus Syracusam, mansimus ibi triduo. "
        },
        {
            "chapter": 28,
            "verse": 13,
            "name": "Acts 28:13",
            "text": "Inde circumlegentes devenimus Rhegium : et post unum diem, flante austro, secunda die venimus Puteolos : "
        },
        {
            "chapter": 28,
            "verse": 14,
            "name": "Acts 28:14",
            "text": "ubi inventis fratribus rogati sumus manere apud eos dies septem : et sic venimus Romam. "
        },
        {
            "chapter": 28,
            "verse": 15,
            "name": "Acts 28:15",
            "text": "Et inde cum audissent fratres, occurrerunt nobis usque ad Appii forum, ac tres Tabernas. Quos cum vidisset Paulus, gratias agens Deo, accepit fiduciam. "
        },
        {
            "chapter": 28,
            "verse": 16,
            "name": "Acts 28:16",
            "text": "Cum autem venissemus Romam, permissum est Paulo manere sibimet cum custodiente se milite.  "
        },
        {
            "chapter": 28,
            "verse": 17,
            "name": "Acts 28:17",
            "text": " Post tertium autem diem convocavit primos Judæorum. Cumque convenissent, dicebat eis : Ego, viri fratres, nihil adversus plebem faciens, aut morem paternum, vinctus ab Jerosolymis traditus sum in manus Romanorum, "
        },
        {
            "chapter": 28,
            "verse": 18,
            "name": "Acts 28:18",
            "text": "qui cum interrogationem de me habuissent, voluerunt me dimittere, eo quod nulla esset causa mortis in me. "
        },
        {
            "chapter": 28,
            "verse": 19,
            "name": "Acts 28:19",
            "text": "Contradicentibus autem Judæis, coactus sum appellare Cæsarem, non quasi gentem meam habens aliquid accusare. "
        },
        {
            "chapter": 28,
            "verse": 20,
            "name": "Acts 28:20",
            "text": "Propter hanc igitur causam rogavi vos videre, et alloqui. Propter spem enim Israël catena hac circumdatus sum. "
        },
        {
            "chapter": 28,
            "verse": 21,
            "name": "Acts 28:21",
            "text": "At illi dixerunt ad eum : Nos neque litteras accepimus de te a Judæa, neque adveniens aliquis fratrum nuntiavit, aut locutus est quid de te malum. "
        },
        {
            "chapter": 28,
            "verse": 22,
            "name": "Acts 28:22",
            "text": "Rogamus autem a te audire quæ sentis : nam de secta hac notum est nobis quia ubique ei contradicitur. "
        },
        {
            "chapter": 28,
            "verse": 23,
            "name": "Acts 28:23",
            "text": "Cum constituissent autem illi diem, venerunt ad eum in hospitium plurimi, quibus exponebat testificans regnum Dei, suadensque eis de Jesu ex lege Moysi et prophetis a mane usque ad vesperam. "
        },
        {
            "chapter": 28,
            "verse": 24,
            "name": "Acts 28:24",
            "text": "Et quidam credebant his quæ dicebantur : quidam vero non credebant. "
        },
        {
            "chapter": 28,
            "verse": 25,
            "name": "Acts 28:25",
            "text": "Cumque invicem non essent consentientes, discedebant, dicente Paulo unum verbum : Quia bene Spiritus Sanctus locutus est per Isaiam prophetam ad patres nostros, "
        },
        {
            "chapter": 28,
            "verse": 26,
            "name": "Acts 28:26",
            "text": "dicens : Vade ad populum istum, et dic ad eos :   Aure audietis, et non intelligetis,  et videntes videbitis, et non perspicietis. "
        },
        {
            "chapter": 28,
            "verse": 27,
            "name": "Acts 28:27",
            "text": " Incrassatum est enim cor populi hujus,  et auribus graviter audierunt,  et oculos suos compresserunt :  ne forte videant oculis,  et auribus audiant,  et corde intelligant, et convertantur,  et sanem eos. "
        },
        {
            "chapter": 28,
            "verse": 28,
            "name": "Acts 28:28",
            "text": "Notum ergo sit vobis, quoniam gentibus missum est hoc salutare Dei, et ipsi audient. "
        },
        {
            "chapter": 28,
            "verse": 29,
            "name": "Acts 28:29",
            "text": "Et cum hæc dixisset, exierunt ab eo Judæi, multam habentes inter se quæstionem.  "
        },
        {
            "chapter": 28,
            "verse": 30,
            "name": "Acts 28:30",
            "text": " Mansit autem biennio toto in suo conducto : et suscipiebat omnes qui ingrediebantur ad eum, "
        },
        {
            "chapter": 28,
            "verse": 31,
            "name": "Acts 28:31",
            "text": "prædicans regnum Dei, et docens quæ sunt de Domino Jesu Christo cum omni fiducia, sine prohibitione.    "
        }
    ]
}