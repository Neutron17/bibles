{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 44,
    "book_name": "Acts",
    "chapter": 13,
    "name": "Acts 13",
    "verses": [
        {
            "chapter": 13,
            "verse": 1,
            "name": "Acts 13:1",
            "text": "Erant autem in ecclesia quæ erat Antiochiæ, prophetæ et doctores, in quibus Barnabas, et Simon qui vocabatur Niger, et Lucius Cyrenensis, et Manahen, qui erat Herodis Tetrarchæ collactaneus, et Saulus. "
        },
        {
            "chapter": 13,
            "verse": 2,
            "name": "Acts 13:2",
            "text": "Ministrantibus autem illis Domino, et jejunantibus, dixit illis Spiritus Sanctus : Segregate mihi Saulum et Barnabam in opus ad quod assumpsi eos. "
        },
        {
            "chapter": 13,
            "verse": 3,
            "name": "Acts 13:3",
            "text": "Tunc jejunantes et orantes, imponentesque eis manus, dimiserunt illos.  "
        },
        {
            "chapter": 13,
            "verse": 4,
            "name": "Acts 13:4",
            "text": " Et ipsi quidem missi a Spiritu Sancto abierunt Seleuciam : et inde navigaverunt Cyprum. "
        },
        {
            "chapter": 13,
            "verse": 5,
            "name": "Acts 13:5",
            "text": "Et cum venissent Salaminam, prædicabant verbum Dei in synagogis Judæorum. Habebant autem et Joannem in ministerio. "
        },
        {
            "chapter": 13,
            "verse": 6,
            "name": "Acts 13:6",
            "text": "Et cum perambulassent universam insulam usque Paphum, invenerunt quemdam virum magum pseudoprophetam, Judæum, cui nomen erat Barjesu, "
        },
        {
            "chapter": 13,
            "verse": 7,
            "name": "Acts 13:7",
            "text": "qui erat cum proconsule Sergio Paulo viro prudente. Hic, accersitis Barnaba et Saulo, desiderabat audire verbum Dei. "
        },
        {
            "chapter": 13,
            "verse": 8,
            "name": "Acts 13:8",
            "text": "Resistebat autem illis Elymas magus (sic enim interpretatur nomen ejus), quærens avertere proconsulem a fide. "
        },
        {
            "chapter": 13,
            "verse": 9,
            "name": "Acts 13:9",
            "text": "Saulus autem, qui et Paulus, repletus Spiritu Sancto, intuens in eum, "
        },
        {
            "chapter": 13,
            "verse": 10,
            "name": "Acts 13:10",
            "text": "dixit : O plene omni dolo et omni fallacia, fili diaboli, inimice omnis justitiæ, non desinis subvertere vias Domini rectas. "
        },
        {
            "chapter": 13,
            "verse": 11,
            "name": "Acts 13:11",
            "text": "Et nunc ecce manus Domini super te, et eris cæcus, non videns solem usque ad tempus. Et confestim cecidit in eum caligo et tenebræ : et circuiens quærebat qui ei manum daret. "
        },
        {
            "chapter": 13,
            "verse": 12,
            "name": "Acts 13:12",
            "text": "Tunc proconsul cum vidisset factum, credidit admirans super doctrina Domini.  "
        },
        {
            "chapter": 13,
            "verse": 13,
            "name": "Acts 13:13",
            "text": " Et cum a Papho navigassent Paulus et qui cum eo erant, venerunt Pergen Pamphyliæ. Joannes autem discedens ab eis, reversus est Jerosolymam. "
        },
        {
            "chapter": 13,
            "verse": 14,
            "name": "Acts 13:14",
            "text": "Illi vero pertranseuntes Pergen, venerunt Antiochiam Pisidiæ : et ingressi synagogam die sabbatorum, sederunt. "
        },
        {
            "chapter": 13,
            "verse": 15,
            "name": "Acts 13:15",
            "text": "Post lectionem autem legis et prophetarum, miserunt principes synagogæ ad eos, dicentes : Viri fratres, si quis est in vobis sermo exhortationis ad plebem, dicite.  "
        },
        {
            "chapter": 13,
            "verse": 16,
            "name": "Acts 13:16",
            "text": " Surgens autem Paulus, et manu silentium indicens, ait : Viri Israëlitæ, et qui timetis Deum, audite : "
        },
        {
            "chapter": 13,
            "verse": 17,
            "name": "Acts 13:17",
            "text": "Deus plebis Israël elegit patres nostros, et plebem exaltavit cum essent incolæ in terra Ægypti, et in brachio excelso eduxit eos ex ea, "
        },
        {
            "chapter": 13,
            "verse": 18,
            "name": "Acts 13:18",
            "text": "et per quadraginta annorum tempus mores eorum sustinuit in deserto. "
        },
        {
            "chapter": 13,
            "verse": 19,
            "name": "Acts 13:19",
            "text": "Et destruens gentes septem in terra Chanaan, sorte distribuit eis terram eorum, "
        },
        {
            "chapter": 13,
            "verse": 20,
            "name": "Acts 13:20",
            "text": "quasi post quadringentos et quinquaginta annos : et post hæc dedit judices, usque ad Samuel prophetam. "
        },
        {
            "chapter": 13,
            "verse": 21,
            "name": "Acts 13:21",
            "text": "Et exinde postulaverunt regem : et dedit illis Deus Saul filium Cis, virum de tribu Benjamin, annis quadraginta : "
        },
        {
            "chapter": 13,
            "verse": 22,
            "name": "Acts 13:22",
            "text": "et amoto illo, suscitavit illis David regem : cui testimonium perhibens, dixit : Inveni David filium Jesse, virum secundum cor meum, qui faciet omnes voluntates meas. "
        },
        {
            "chapter": 13,
            "verse": 23,
            "name": "Acts 13:23",
            "text": "Hujus Deus ex semine secundum promissionem eduxit Israël salvatorem Jesum, "
        },
        {
            "chapter": 13,
            "verse": 24,
            "name": "Acts 13:24",
            "text": "prædicante Joanne ante faciem adventus ejus baptismum pœnitentiæ omni populo Israël. "
        },
        {
            "chapter": 13,
            "verse": 25,
            "name": "Acts 13:25",
            "text": "Cum impleret autem Joannes cursum suum, dicebat : Quem me arbitramini esse, non sum ego : sed ecce venit post me, cujus non sum dignus calceamenta pedum solvere. "
        },
        {
            "chapter": 13,
            "verse": 26,
            "name": "Acts 13:26",
            "text": "Viri fratres, filii generis Abraham, et qui in vobis timent Deum, vobis verbum salutis hujus missum est. "
        },
        {
            "chapter": 13,
            "verse": 27,
            "name": "Acts 13:27",
            "text": "Qui enim habitabant Jerusalem, et principes ejus hunc ignorantes, et voces prophetarum quæ per omne sabbatum leguntur, judicantes impleverunt, "
        },
        {
            "chapter": 13,
            "verse": 28,
            "name": "Acts 13:28",
            "text": "et nullam causam mortis invenientes in eo, petierunt a Pilato ut interficerent eum. "
        },
        {
            "chapter": 13,
            "verse": 29,
            "name": "Acts 13:29",
            "text": "Cumque consummassent omnia quæ de eo scripta erant, deponentes eum de ligno, posuerunt eum in monumento. "
        },
        {
            "chapter": 13,
            "verse": 30,
            "name": "Acts 13:30",
            "text": "Deus vero suscitavit eum a mortuis tertia die : qui visus est per dies multos his "
        },
        {
            "chapter": 13,
            "verse": 31,
            "name": "Acts 13:31",
            "text": "qui simul ascenderant cum eo de Galilæa in Jerusalem : qui usque nunc sunt testes ejus ad plebem. "
        },
        {
            "chapter": 13,
            "verse": 32,
            "name": "Acts 13:32",
            "text": "Et nos vobis annuntiamus eam, quæ ad patres nostros repromissio facta est : "
        },
        {
            "chapter": 13,
            "verse": 33,
            "name": "Acts 13:33",
            "text": "quoniam hanc Deus adimplevit filiis nostris resuscitans Jesum, sicut et in psalmo secundo scriptum est : Filius meus es tu, ego hodie genui te. "
        },
        {
            "chapter": 13,
            "verse": 34,
            "name": "Acts 13:34",
            "text": "Quod autem suscitavit eum a mortuis, amplius jam non reversurum in corruptionem, ita dixit : Quia dabo vobis sancta David fidelia. "
        },
        {
            "chapter": 13,
            "verse": 35,
            "name": "Acts 13:35",
            "text": "Ideoque et alias dicit : Non dabis sanctum tuum videre corruptionem. "
        },
        {
            "chapter": 13,
            "verse": 36,
            "name": "Acts 13:36",
            "text": "David enim in sua generatione cum administrasset, voluntati Dei dormivit : et appositus est ad patres suos, et vidit corruptionem. "
        },
        {
            "chapter": 13,
            "verse": 37,
            "name": "Acts 13:37",
            "text": "Quem vero Deus suscitavit a mortuis, non vidit corruptionem. "
        },
        {
            "chapter": 13,
            "verse": 38,
            "name": "Acts 13:38",
            "text": "Notum igitur sit vobis, viri fratres, quia per hunc vobis remissio peccatorum annuntiatur, et ab omnibus quibus non potuistis in lege Moysi justificari, "
        },
        {
            "chapter": 13,
            "verse": 39,
            "name": "Acts 13:39",
            "text": "in hoc omnis qui credit, justificatur. "
        },
        {
            "chapter": 13,
            "verse": 40,
            "name": "Acts 13:40",
            "text": "Videte ergo ne superveniat vobis quod dictum est in prophetis :  "
        },
        {
            "chapter": 13,
            "verse": 41,
            "name": "Acts 13:41",
            "text": "  Videte contemptores, et admiramini, et disperdimini :  quia opus operor ego in diebus vestris,  opus quod non credetis, si quis enarraverit vobis. "
        },
        {
            "chapter": 13,
            "verse": 42,
            "name": "Acts 13:42",
            "text": "Exeuntibus autem illis rogabant ut sequenti sabbato loquerentur sibi verba hæc. "
        },
        {
            "chapter": 13,
            "verse": 43,
            "name": "Acts 13:43",
            "text": "Cumque dimissa esset synagoga, secuti sunt multi Judæorum, et colentium advenarum, Paulum et Barnabam : qui loquentes suadebant eis ut permanerent in gratia Dei.  "
        },
        {
            "chapter": 13,
            "verse": 44,
            "name": "Acts 13:44",
            "text": " Sequenti vero sabbato pene universa civitas convenit audire verbum Dei. "
        },
        {
            "chapter": 13,
            "verse": 45,
            "name": "Acts 13:45",
            "text": "Videntes autem turbas Judæi, repleti sunt zelo, et contradicebant his quæ a Paulo dicebantur, blasphemantes. "
        },
        {
            "chapter": 13,
            "verse": 46,
            "name": "Acts 13:46",
            "text": "Tunc constanter Paulus et Barnabas dixerunt : Vobis oportebat primum loqui verbum Dei : sed quoniam repellitis illud, et indignos vos judicatis æternæ vitæ, ecce convertimur ad gentes. "
        },
        {
            "chapter": 13,
            "verse": 47,
            "name": "Acts 13:47",
            "text": "Sic enim præcepit nobis Dominus : Posui te in lucem gentium, ut sis in salutem usque ad extremum terræ. "
        },
        {
            "chapter": 13,
            "verse": 48,
            "name": "Acts 13:48",
            "text": "Audientes autem gentes, gavisæ sunt, et glorificabant verbum Domini : et crediderunt quotquot erant præordinati ad vitam æternam. "
        },
        {
            "chapter": 13,
            "verse": 49,
            "name": "Acts 13:49",
            "text": "Disseminabatur autem verbum Domini per universam regionem. "
        },
        {
            "chapter": 13,
            "verse": 50,
            "name": "Acts 13:50",
            "text": "Judæi autem concitaverunt mulieres religiosas et honestas, et primos civitatis, et excitaverunt persecutionem in Paulum et Barnabam : et ejecerunt eos de finibus suis. "
        },
        {
            "chapter": 13,
            "verse": 51,
            "name": "Acts 13:51",
            "text": "At illi excusso pulvere pedum in eos, venerunt Iconium. "
        },
        {
            "chapter": 13,
            "verse": 52,
            "name": "Acts 13:52",
            "text": "Discipuli quoque replebantur gaudio, et Spiritu Sancto.   "
        }
    ]
}