{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 44,
    "book_name": "Acts",
    "chapter": 2,
    "name": "Acts 2",
    "verses": [
        {
            "chapter": 2,
            "verse": 1,
            "name": "Acts 2:1",
            "text": "Et cum complerentur dies Pentecostes, erant omnes pariter in eodem loco : "
        },
        {
            "chapter": 2,
            "verse": 2,
            "name": "Acts 2:2",
            "text": "et factus est repente de cælo sonus, tamquam advenientis spiritus vehementis, et replevit totam domum ubi erant sedentes. "
        },
        {
            "chapter": 2,
            "verse": 3,
            "name": "Acts 2:3",
            "text": "Et apparuerunt illis dispertitæ linguæ tamquam ignis, seditque supra singulos eorum : "
        },
        {
            "chapter": 2,
            "verse": 4,
            "name": "Acts 2:4",
            "text": "et repleti sunt omnes Spiritu Sancto, et cœperunt loqui variis linguis, prout Spiritus Sanctus dabat eloqui illis. "
        },
        {
            "chapter": 2,
            "verse": 5,
            "name": "Acts 2:5",
            "text": "Erant autem in Jerusalem habitantes Judæi, viri religiosi ex omni natione quæ sub cælo est. "
        },
        {
            "chapter": 2,
            "verse": 6,
            "name": "Acts 2:6",
            "text": "Facta autem hac voce, convenit multitudo, et mente confusa est, quoniam audiebat unusquisque lingua sua illos loquentes. "
        },
        {
            "chapter": 2,
            "verse": 7,
            "name": "Acts 2:7",
            "text": "Stupebant autem omnes, et mirabantur, dicentes : Nonne ecce omnes isti qui loquuntur, Galilæi sunt ? "
        },
        {
            "chapter": 2,
            "verse": 8,
            "name": "Acts 2:8",
            "text": "et quomodo nos audivimus unusquisque linguam nostram in qua nati sumus ? "
        },
        {
            "chapter": 2,
            "verse": 9,
            "name": "Acts 2:9",
            "text": "Parthi, et Medi, et Ælamitæ, et qui habitant Mespotamiam, Judæam, et Cappadociam, Pontum, et Asiam, "
        },
        {
            "chapter": 2,
            "verse": 10,
            "name": "Acts 2:10",
            "text": "Phrygiam, et Pamphyliam, Ægyptum, et partes Libyæ quæ est circa Cyrenen : et advenæ Romani, "
        },
        {
            "chapter": 2,
            "verse": 11,
            "name": "Acts 2:11",
            "text": "Judæi quoque, et Proselyti, Cretes, et Arabes : audivimus eos loquentes nostris linguis magnalia Dei. "
        },
        {
            "chapter": 2,
            "verse": 12,
            "name": "Acts 2:12",
            "text": "Stupebant autem omnes, et mirabantur ad invicem, dicentes : Quidnam vult hoc esse ? "
        },
        {
            "chapter": 2,
            "verse": 13,
            "name": "Acts 2:13",
            "text": "Alii autem irridentes dicebant : Quia musto pleni sunt isti.  "
        },
        {
            "chapter": 2,
            "verse": 14,
            "name": "Acts 2:14",
            "text": " Stans autem Petrus cum undecim, levavit vocem suam, et locutus est eis : Viri Judæi, et qui habitatis Jerusalem universi, hoc vobis notum sit, et auribus percipite verba mea. "
        },
        {
            "chapter": 2,
            "verse": 15,
            "name": "Acts 2:15",
            "text": "Non enim, sicut vos æstimatis, hi ebrii sunt, cum sit hora diei tertia : "
        },
        {
            "chapter": 2,
            "verse": 16,
            "name": "Acts 2:16",
            "text": "sed hoc est quod dictum est per prophetam Joël :  "
        },
        {
            "chapter": 2,
            "verse": 17,
            "name": "Acts 2:17",
            "text": "  Et erit in novissimis diebus, dicit Dominus,  effundam de Spiritu meo super omnem carnem :  et prophetabunt filii vestri et filiæ vestræ,  et juvenes vestri visiones videbunt,  et seniores vestri somnia somniabunt. "
        },
        {
            "chapter": 2,
            "verse": 18,
            "name": "Acts 2:18",
            "text": " Et quidem super servos meos, et super ancillas meas,  in diebus illis effundam de Spiritu meo,  et prophetabunt : "
        },
        {
            "chapter": 2,
            "verse": 19,
            "name": "Acts 2:19",
            "text": " et dabo prodigia in cælo sursum,  et signa in terra deorsum, sanguinem, et ignem, et vaporem fumi : "
        },
        {
            "chapter": 2,
            "verse": 20,
            "name": "Acts 2:20",
            "text": " sol convertetur in tenebras,  et luna in sanguinem,  antequam veniat dies Domini magnus et manifestus. "
        },
        {
            "chapter": 2,
            "verse": 21,
            "name": "Acts 2:21",
            "text": " Et erit : omnis quicumque invocaverit nomen Domini, salvus erit. "
        },
        {
            "chapter": 2,
            "verse": 22,
            "name": "Acts 2:22",
            "text": "Viri Israëlitæ, audite verba hæc : Jesum Nazarenum, virum approbatum a Deo in vobis, virtutibus, et prodigiis, et signis, quæ fecit Deus per illum in medio vestri, sicut et vos scitis : "
        },
        {
            "chapter": 2,
            "verse": 23,
            "name": "Acts 2:23",
            "text": "hunc, definito consilio et præscientia Dei traditum, per manus iniquorum affligentes interemistis : "
        },
        {
            "chapter": 2,
            "verse": 24,
            "name": "Acts 2:24",
            "text": "quem Deus suscitavit, solutis doloribus inferni, juxta quod impossibile erat teneri illum ab eo. "
        },
        {
            "chapter": 2,
            "verse": 25,
            "name": "Acts 2:25",
            "text": "David enim dicit in eum :  Providebam Dominum in conspectu meo semper :  quoniam a dextris est mihi, ne commovear : "
        },
        {
            "chapter": 2,
            "verse": 26,
            "name": "Acts 2:26",
            "text": " propter hoc lætatum est cor meum, et exsultavit lingua mea,  insuper et caro mea requiescet in spe : "
        },
        {
            "chapter": 2,
            "verse": 27,
            "name": "Acts 2:27",
            "text": " quoniam non derelinques animam meam in inferno,  nec dabis sanctum tuum videre corruptionem. "
        },
        {
            "chapter": 2,
            "verse": 28,
            "name": "Acts 2:28",
            "text": " Notas mihi fecisti vias vitæ :  et replebis me jucunditate cum facie tua. "
        },
        {
            "chapter": 2,
            "verse": 29,
            "name": "Acts 2:29",
            "text": "Viri fratres, liceat audenter dicere ad vos de patriarcha David, quoniam defunctus est, et sepultus : et sepulchrum ejus est apud nos usque in hodiernum diem. "
        },
        {
            "chapter": 2,
            "verse": 30,
            "name": "Acts 2:30",
            "text": "Propheta igitur cum esset, et sciret quia jurejurando jurasset illi Deus de fructu lumbi ejus sedere super sedem ejus : "
        },
        {
            "chapter": 2,
            "verse": 31,
            "name": "Acts 2:31",
            "text": "providens locutus est de resurrectione Christi, quia neque derelictus est in inferno, neque caro ejus vidit corruptionem. "
        },
        {
            "chapter": 2,
            "verse": 32,
            "name": "Acts 2:32",
            "text": "Hunc Jesum resuscitavit Deus, cujus omnes nos testes sumus. "
        },
        {
            "chapter": 2,
            "verse": 33,
            "name": "Acts 2:33",
            "text": "Dextera igitur Dei exaltatus, et promissione Spiritus Sancti accepta a Patre, effudit hunc, quem vos videtis et auditis. "
        },
        {
            "chapter": 2,
            "verse": 34,
            "name": "Acts 2:34",
            "text": "Non enim David ascendit in cælum : dixit autem ipse :  Dixit Dominus Domino meo :  Sede a dextris meis, "
        },
        {
            "chapter": 2,
            "verse": 35,
            "name": "Acts 2:35",
            "text": " donec ponam inimicos tuos  scabellum pedum tuorum. "
        },
        {
            "chapter": 2,
            "verse": 36,
            "name": "Acts 2:36",
            "text": "Certissime sciat ergo omnis domus Israël, quia et Dominum eum et Christum fecit Deus hunc Jesum, quem vos crucifixistis.  "
        },
        {
            "chapter": 2,
            "verse": 37,
            "name": "Acts 2:37",
            "text": " His autem auditis, compuncti sunt corde, et dixerunt ad Petrum et ad reliquos Apostolos : Quid faciemus, viri fratres ? "
        },
        {
            "chapter": 2,
            "verse": 38,
            "name": "Acts 2:38",
            "text": "Petrus vero ad illos : Pœnitentiam, inquit, agite, et baptizetur unusquisque vestrum in nomine Jesu Christi in remissionem peccatorum vestrorum : et accipietis donum Spiritus Sancti. "
        },
        {
            "chapter": 2,
            "verse": 39,
            "name": "Acts 2:39",
            "text": "Vobis enim est repromissio, et filiis vestris, et omnibus qui longe sunt, quoscumque advocaverit Dominus Deus noster. "
        },
        {
            "chapter": 2,
            "verse": 40,
            "name": "Acts 2:40",
            "text": "Aliis etiam verbis plurimis testificatus est, et exhortabatur eos, dicens : Salvamini a generatione ista prava. "
        },
        {
            "chapter": 2,
            "verse": 41,
            "name": "Acts 2:41",
            "text": "Qui ergo receperunt sermonem ejus, baptizati sunt : et appositæ sunt in die illa animæ circiter tria millia.  "
        },
        {
            "chapter": 2,
            "verse": 42,
            "name": "Acts 2:42",
            "text": " Erant autem perseverantes in doctrina Apostolorum, et communicatione fractionis panis, et orationibus. "
        },
        {
            "chapter": 2,
            "verse": 43,
            "name": "Acts 2:43",
            "text": "Fiebat autem omni animæ timor : multa quoque prodigia et signa per Apostolos in Jerusalem fiebant, et metus erat magnus in universis. "
        },
        {
            "chapter": 2,
            "verse": 44,
            "name": "Acts 2:44",
            "text": "Omnes etiam qui credebant, erant pariter, et habebant omnia communia. "
        },
        {
            "chapter": 2,
            "verse": 45,
            "name": "Acts 2:45",
            "text": "Possessiones et substantias vendebant, et dividebant illa omnibus, prout cuique opus erat. "
        },
        {
            "chapter": 2,
            "verse": 46,
            "name": "Acts 2:46",
            "text": "Quotidie quoque perdurantes unanimiter in templo, et frangentes circa domos panem, sumebant cibum cum exsultatione et simplicitate cordis, "
        },
        {
            "chapter": 2,
            "verse": 47,
            "name": "Acts 2:47",
            "text": "collaudantes Deum et habentes gratiam ad omnem plebem. Dominus autem augebat qui salvi fierent quotidie in idipsum.   "
        }
    ]
}