{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 44,
    "book_name": "Acts",
    "chapter": 9,
    "name": "Acts 9",
    "verses": [
        {
            "chapter": 9,
            "verse": 1,
            "name": "Acts 9:1",
            "text": "Saulus autem adhuc spirans minarum et cædis in discipulos Domini, accessit ad principem sacerdotum, "
        },
        {
            "chapter": 9,
            "verse": 2,
            "name": "Acts 9:2",
            "text": "et petiit ab eo epistolas in Damascum ad synagogas : ut si quos invenisset hujus viæ viros ac mulieres, vinctos perduceret in Jerusalem.  "
        },
        {
            "chapter": 9,
            "verse": 3,
            "name": "Acts 9:3",
            "text": " Et cum iter faceret, contigit ut appropinquaret Damasco : et subito circumfulsit eum lux de cælo. "
        },
        {
            "chapter": 9,
            "verse": 4,
            "name": "Acts 9:4",
            "text": "Et cadens in terram audivit vocem dicentem sibi : Saule, Saule, quid me persequeris ? "
        },
        {
            "chapter": 9,
            "verse": 5,
            "name": "Acts 9:5",
            "text": "Qui dixit : Quis es, domine ? Et ille : Ego sum Jesus, quem tu persequeris : durum est tibi contra stimulum calcitrare. "
        },
        {
            "chapter": 9,
            "verse": 6,
            "name": "Acts 9:6",
            "text": "Et tremens ac stupens dixit : Domine, quid me vis facere ? "
        },
        {
            "chapter": 9,
            "verse": 7,
            "name": "Acts 9:7",
            "text": "Et Dominus ad eum : Surge, et ingredere civitatem, et ibi dicetur tibi quid te oporteat facere. Viri autem illi qui comitabantur cum eo, stabant stupefacti, audientes quidem vocem, neminem autem videntes. "
        },
        {
            "chapter": 9,
            "verse": 8,
            "name": "Acts 9:8",
            "text": "Surrexit autem Saulus de terra, apertisque oculis nihil videbat. Ad manus autem illum trahentes, introduxerunt Damascum. "
        },
        {
            "chapter": 9,
            "verse": 9,
            "name": "Acts 9:9",
            "text": "Et erat ibi tribus diebus non videns, et non manducavit, neque bibit.  "
        },
        {
            "chapter": 9,
            "verse": 10,
            "name": "Acts 9:10",
            "text": " Erat autem quidam discipulus Damasci, nomine Ananias : et dixit ad illum in visu Dominus : Anania. At ille ait : Ecce ego, Domine. "
        },
        {
            "chapter": 9,
            "verse": 11,
            "name": "Acts 9:11",
            "text": "Et Dominus ad eum : Surge, et vade in vicum qui vocatur Rectus : et quære in domo Judæ Saulum nomine Tarsensem : ecce enim orat. "
        },
        {
            "chapter": 9,
            "verse": 12,
            "name": "Acts 9:12",
            "text": "(Et vidit virum Ananiam nomine, introëuntem, et imponentem sibi manus ut visum recipiat.) "
        },
        {
            "chapter": 9,
            "verse": 13,
            "name": "Acts 9:13",
            "text": "Respondit autem Ananias : Domine, audivi a multis de viro hoc, quanta mala fecerit sanctis tuis in Jerusalem : "
        },
        {
            "chapter": 9,
            "verse": 14,
            "name": "Acts 9:14",
            "text": "et hic habet potestatem a principibus sacerdotum alligandi omnes qui invocant nomen tuum. "
        },
        {
            "chapter": 9,
            "verse": 15,
            "name": "Acts 9:15",
            "text": "Dixit autem ad eum Dominus : Vade, quoniam vas electionis est mihi iste, ut portet nomen meum coram gentibus, et regibus, et filiis Israël. "
        },
        {
            "chapter": 9,
            "verse": 16,
            "name": "Acts 9:16",
            "text": "Ego enim ostendam illi quanta oporteat eum pro nomine meo pati.  "
        },
        {
            "chapter": 9,
            "verse": 17,
            "name": "Acts 9:17",
            "text": " Et abiit Ananias, et introivit in domum : et imponens ei manus, dixit : Saule frater, Dominus misit me Jesus, qui apparuit tibi in via qua veniebas, ut videas, et implearis Spiritu Sancto. "
        },
        {
            "chapter": 9,
            "verse": 18,
            "name": "Acts 9:18",
            "text": "Et confestim ceciderunt ab oculis ejus tamquam squamæ, et visum recepit : et surgens baptizatus est. "
        },
        {
            "chapter": 9,
            "verse": 19,
            "name": "Acts 9:19",
            "text": "Et cum accepisset cibum, confortatus est.   Fuit autem cum discipulis qui erant Damasci per dies aliquot. "
        },
        {
            "chapter": 9,
            "verse": 20,
            "name": "Acts 9:20",
            "text": "Et continuo in synagogis prædicabat Jesum, quoniam hic est Filius Dei. "
        },
        {
            "chapter": 9,
            "verse": 21,
            "name": "Acts 9:21",
            "text": "Stupebant autem omnes qui audiebant, et dicebant : Nonne hic est qui expugnabat in Jerusalem eos qui invocabant nomen istud : et huc ad hoc venit, ut vinctos illos duceret ad principes sacerdotum ? "
        },
        {
            "chapter": 9,
            "verse": 22,
            "name": "Acts 9:22",
            "text": "Saulus autem multo magis convalescebat, et confundebat Judæos qui habitabant Damasci, affirmans quoniam hic est Christus. "
        },
        {
            "chapter": 9,
            "verse": 23,
            "name": "Acts 9:23",
            "text": "Cum autem implerentur dies multi, consilium fecerunt in unum Judæi ut eum interficerent. "
        },
        {
            "chapter": 9,
            "verse": 24,
            "name": "Acts 9:24",
            "text": "Notæ autem factæ sunt Saulo insidiæ eorum. Custodiebant autem et portas die ac nocte, ut eum interficerent. "
        },
        {
            "chapter": 9,
            "verse": 25,
            "name": "Acts 9:25",
            "text": "Accipientes autem eum discipuli nocte, per murum dimiserunt eum, submittentes in sporta.  "
        },
        {
            "chapter": 9,
            "verse": 26,
            "name": "Acts 9:26",
            "text": " Cum autem venisset in Jerusalem, tentabat se jungere discipulis, et omnes timebant eum, non credentes quod esset discipulus. "
        },
        {
            "chapter": 9,
            "verse": 27,
            "name": "Acts 9:27",
            "text": "Barnabas autem apprehensum illum duxit ad Apostolos : et narravit illis quomodo in via vidisset Dominum, et quia locutus est ei, et quomodo in Damasco fiducialiter egerit in nomine Jesu. "
        },
        {
            "chapter": 9,
            "verse": 28,
            "name": "Acts 9:28",
            "text": "Et erat cum illis intrans et exiens in Jerusalem, et fiducialiter agens in nomine Domini. "
        },
        {
            "chapter": 9,
            "verse": 29,
            "name": "Acts 9:29",
            "text": "Loquebatur quoque gentibus, et disputabat cum Græcis : illi autem quærebant occidere eum.  "
        },
        {
            "chapter": 9,
            "verse": 30,
            "name": "Acts 9:30",
            "text": " Quod cum cognovissent fratres, deduxerunt eum Cæsaream, et dimiserunt Tarsum. "
        },
        {
            "chapter": 9,
            "verse": 31,
            "name": "Acts 9:31",
            "text": "Ecclesia quidem per totam Judæam, et Galilæam, et Samariam habebat pacem, et ædificabatur ambulans in timore Domini, et consolatione Sancti Spiritus replebatur.  "
        },
        {
            "chapter": 9,
            "verse": 32,
            "name": "Acts 9:32",
            "text": " Factum est autem, ut Petrus dum pertransiret universos, deveniret ad sanctos qui habitabant Lyddæ. "
        },
        {
            "chapter": 9,
            "verse": 33,
            "name": "Acts 9:33",
            "text": "Invenit autem ibi hominem quemdam, nomine Æneam, ab annis octo jacentem in grabato, qui erat paralyticus. "
        },
        {
            "chapter": 9,
            "verse": 34,
            "name": "Acts 9:34",
            "text": "Et ait illi Petrus : Ænea, sanat te Dominus Jesus Christus : surge, et sterne tibi. Et continuo surrexit. "
        },
        {
            "chapter": 9,
            "verse": 35,
            "name": "Acts 9:35",
            "text": "Et viderunt eum omnes qui habitabant Lyddæ et Saronæ : qui conversi sunt ad Dominum.  "
        },
        {
            "chapter": 9,
            "verse": 36,
            "name": "Acts 9:36",
            "text": " In Joppe autem fuit quædam discipula, nomine Tabitha, quæ interpretata dicitur Dorcas. Hæc erat plena operibus bonis et eleemosynis quas faciebat. "
        },
        {
            "chapter": 9,
            "verse": 37,
            "name": "Acts 9:37",
            "text": "Factum est autem in diebus illis ut infirmata moreretur. Quam cum lavissent, posuerunt eam in cœnaculo. "
        },
        {
            "chapter": 9,
            "verse": 38,
            "name": "Acts 9:38",
            "text": "Cum autem prope esset Lydda ad Joppen, discipuli, audientes quia Petrus esset in ea, miserunt duos viros ad eum, rogantes : Ne pigriteris venire ad nos. "
        },
        {
            "chapter": 9,
            "verse": 39,
            "name": "Acts 9:39",
            "text": "Exsurgens autem Petrus, venit cum illis. Et cum advenisset, duxerunt illum in cœnaculum : et circumsteterunt illum omnes viduæ flentes, et ostendentes ei tunicas et vestes quas faciebat illis Dorcas. "
        },
        {
            "chapter": 9,
            "verse": 40,
            "name": "Acts 9:40",
            "text": "Ejectis autem omnibus foras, Petrus ponens genua oravit : et conversus ad corpus, dixit : Tabitha, surge. At illa aperuit oculos suos : et viso Petro, resedit. "
        },
        {
            "chapter": 9,
            "verse": 41,
            "name": "Acts 9:41",
            "text": "Dans autem illi manum, erexit eam. Et cum vocasset sanctos et viduas, assignavit eam vivam. "
        },
        {
            "chapter": 9,
            "verse": 42,
            "name": "Acts 9:42",
            "text": "Notum autem factum est per universam Joppen : et crediderunt multi in Domino. "
        },
        {
            "chapter": 9,
            "verse": 43,
            "name": "Acts 9:43",
            "text": "Factum est autem ut dies multos moraretur in Joppe, apud Simonem quemdam coriarium.   "
        }
    ]
}