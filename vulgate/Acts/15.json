{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 44,
    "book_name": "Acts",
    "chapter": 15,
    "name": "Acts 15",
    "verses": [
        {
            "chapter": 15,
            "verse": 1,
            "name": "Acts 15:1",
            "text": "Et quidam descendentes de Judæa docebant fratres : Quia nisi circumcidamini secundum morem Moysi, non potestis salvari. "
        },
        {
            "chapter": 15,
            "verse": 2,
            "name": "Acts 15:2",
            "text": "Facta ergo seditione non minima Paulo et Barnabæ adversus illos, statuerunt ut ascenderent Paulus et Barnabas, et quidam alii ex aliis ad Apostolos et presbyteros in Jerusalem super hac quæstione. "
        },
        {
            "chapter": 15,
            "verse": 3,
            "name": "Acts 15:3",
            "text": "Illi ergo deducti ab ecclesia pertransibant Phœnicen et Samariam, narrantes conversionem gentium : et faciebant gaudium magnum omnibus fratribus. "
        },
        {
            "chapter": 15,
            "verse": 4,
            "name": "Acts 15:4",
            "text": "Cum autem venissent Jerosolymam, suscepti sunt ab ecclesia, et ab Apostolis et senioribus, annuntiantes quanta Deus fecisset cum illis. "
        },
        {
            "chapter": 15,
            "verse": 5,
            "name": "Acts 15:5",
            "text": "Surrexerunt autem quidam de hæresi pharisæorum, qui crediderunt, dicentes quia oportet circumcidi eos, præcipere quoque servare legem Moysi. "
        },
        {
            "chapter": 15,
            "verse": 6,
            "name": "Acts 15:6",
            "text": "Conveneruntque Apostoli et seniores videre de verbo hoc. "
        },
        {
            "chapter": 15,
            "verse": 7,
            "name": "Acts 15:7",
            "text": "Cum autem magna conquisitio fieret, surgens Petrus dixit ad eos : Viri fratres, vos scitis quoniam ab antiquis diebus Deus in nobis elegit, per os meum audire gentes verbum Evangelii et credere. "
        },
        {
            "chapter": 15,
            "verse": 8,
            "name": "Acts 15:8",
            "text": "Et qui novit corda Deus, testimonium perhibuit, dans illis Spiritum Sanctum, sicut et nobis, "
        },
        {
            "chapter": 15,
            "verse": 9,
            "name": "Acts 15:9",
            "text": "et nihil discrevit inter nos et illos, fide purificans corda eorum. "
        },
        {
            "chapter": 15,
            "verse": 10,
            "name": "Acts 15:10",
            "text": "Nunc ergo quid tentatis Deum, imponere jugum super cervices discipulorum quod neque patres nostri, neque nos portare potuimus ? "
        },
        {
            "chapter": 15,
            "verse": 11,
            "name": "Acts 15:11",
            "text": "sed per gratiam Domini Jesu Christi credimus salvari, quemadmodum et illi. "
        },
        {
            "chapter": 15,
            "verse": 12,
            "name": "Acts 15:12",
            "text": "Tacuit autem omnis multitudo : et audiebant Barnabam et Paulum narrantes quanta Deus fecisset signa et prodigia in gentibus per eos.  "
        },
        {
            "chapter": 15,
            "verse": 13,
            "name": "Acts 15:13",
            "text": " Et postquam tacuerunt, respondit Jacobus, dicens : Viri fratres, audite me. "
        },
        {
            "chapter": 15,
            "verse": 14,
            "name": "Acts 15:14",
            "text": "Simon narravit quemadmodum primum Deus visitavit sumere ex gentibus populum nomini suo. "
        },
        {
            "chapter": 15,
            "verse": 15,
            "name": "Acts 15:15",
            "text": "Et huic concordant verba prophetarum : sicut scriptum est :  "
        },
        {
            "chapter": 15,
            "verse": 16,
            "name": "Acts 15:16",
            "text": "  Post hæc revertar,  et reædificabo tabernaculum David quod decidit :  et diruta ejus reædificabo,  et erigam illud : "
        },
        {
            "chapter": 15,
            "verse": 17,
            "name": "Acts 15:17",
            "text": " ut requirant ceteri hominum Dominum,  et omnes gentes super quas invocatum est nomen meum,  dicit Dominus faciens hæc. "
        },
        {
            "chapter": 15,
            "verse": 18,
            "name": "Acts 15:18",
            "text": " Notum a sæculo est Domino opus suum. "
        },
        {
            "chapter": 15,
            "verse": 19,
            "name": "Acts 15:19",
            "text": "Propter quod ego judico non inquietari eos qui ex gentibus convertuntur ad Deum, "
        },
        {
            "chapter": 15,
            "verse": 20,
            "name": "Acts 15:20",
            "text": "sed scribere ad eos ut abstineant se a contaminationibus simulacrorum, et fornicatione, et suffocatis, et sanguine. "
        },
        {
            "chapter": 15,
            "verse": 21,
            "name": "Acts 15:21",
            "text": "Moyses enim a temporibus antiquis habet in singulis civitatibus qui eum prædicent in synagogis, ubi per omne sabbatum legitur.  "
        },
        {
            "chapter": 15,
            "verse": 22,
            "name": "Acts 15:22",
            "text": " Tunc placuit Apostolis et senioribus cum omni ecclesia eligere viros ex eis, et mittere Antiochiam cum Paulo et Barnaba : Judam, qui cognominabatur Barsabas, et Silam, viros primos in fratribus : "
        },
        {
            "chapter": 15,
            "verse": 23,
            "name": "Acts 15:23",
            "text": "scribentes per manus eorum : Apostoli et seniores fratres, his qui sunt Antiochiæ, et Syriæ, et Ciliciæ, fratribus ex gentibus, salutem. "
        },
        {
            "chapter": 15,
            "verse": 24,
            "name": "Acts 15:24",
            "text": "Quoniam audivimus quia quidam ex nobis exeuntes, turbaverunt vos verbis, evertentes animas vestras, quibus non mandavimus, "
        },
        {
            "chapter": 15,
            "verse": 25,
            "name": "Acts 15:25",
            "text": "placuit nobis collectis in unum eligere viros, et mittere ad vos cum carissimis nostris Barnaba et Paulo, "
        },
        {
            "chapter": 15,
            "verse": 26,
            "name": "Acts 15:26",
            "text": "hominibus qui tradiderunt animas suas pro nomine Domini nostri Jesu Christi. "
        },
        {
            "chapter": 15,
            "verse": 27,
            "name": "Acts 15:27",
            "text": "Misimus ergo Judam et Silam, qui et ipsi vobis verbis referent eadem. "
        },
        {
            "chapter": 15,
            "verse": 28,
            "name": "Acts 15:28",
            "text": "Visum est enim Spiritui Sancto et nobis nihil ultra imponere vobis oneris quam hæc necessaria : "
        },
        {
            "chapter": 15,
            "verse": 29,
            "name": "Acts 15:29",
            "text": "ut abstineatis vos ab immolatis simulacrorum, et sanguine, et suffocato, et fornicatione : a quibus custodientes vos, bene agetis. Valete. "
        },
        {
            "chapter": 15,
            "verse": 30,
            "name": "Acts 15:30",
            "text": "Illi ergo dimissi, descenderunt Antiochiam : et congregata multitudine tradiderunt epistolam. "
        },
        {
            "chapter": 15,
            "verse": 31,
            "name": "Acts 15:31",
            "text": "Quam cum legissent, gavisi sunt super consolatione. "
        },
        {
            "chapter": 15,
            "verse": 32,
            "name": "Acts 15:32",
            "text": "Judas autem et Silas, et ipsi cum essent prophetæ, verbo plurimo consolati sunt fratres, et confirmaverunt. "
        },
        {
            "chapter": 15,
            "verse": 33,
            "name": "Acts 15:33",
            "text": "Facto autem ibi aliquanto tempore, dimissi sunt cum pace a fratribus ad eos qui miserant illos. "
        },
        {
            "chapter": 15,
            "verse": 34,
            "name": "Acts 15:34",
            "text": "Visum est autem Silæ ibi remanere : Judas autem solus abiit Jerusalem.  "
        },
        {
            "chapter": 15,
            "verse": 35,
            "name": "Acts 15:35",
            "text": " Paulus autem et Barnabas demorabantur Antiochiæ, docentes et evangelizantes cum aliis pluribus verbum Domini. "
        },
        {
            "chapter": 15,
            "verse": 36,
            "name": "Acts 15:36",
            "text": "Post aliquot autem dies, dixit ad Barnabam Paulus : Revertentes visitemus fratres per universas civitates in quibus prædicavimus verbum Domini, quomodo se habeant. "
        },
        {
            "chapter": 15,
            "verse": 37,
            "name": "Acts 15:37",
            "text": "Barnabas autem volebat secum assumere et Joannem, qui cognominabatur Marcus. "
        },
        {
            "chapter": 15,
            "verse": 38,
            "name": "Acts 15:38",
            "text": "Paulus autem rogabat eum (ut qui discessisset ab eis de Pamphylia, et non isset cum eis in opus) non debere recipi. "
        },
        {
            "chapter": 15,
            "verse": 39,
            "name": "Acts 15:39",
            "text": "Facta est autem dissensio, ita ut discederent ab invicem, et Barnabas quidem, assumpto Marco, navigaret Cyprum.  "
        },
        {
            "chapter": 15,
            "verse": 40,
            "name": "Acts 15:40",
            "text": " Paulus vero, electo Sila, profectus est, traditus gratiæ Dei a fratribus. "
        },
        {
            "chapter": 15,
            "verse": 41,
            "name": "Acts 15:41",
            "text": "Perambulabat autem Syriam et Ciliciam, confirmans ecclesias : præcipiens custodire præcepta Apostolorum et seniorum.   "
        }
    ]
}