{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 44,
    "book_name": "Acts",
    "chapter": 25,
    "name": "Acts 25",
    "verses": [
        {
            "chapter": 25,
            "verse": 1,
            "name": "Acts 25:1",
            "text": "Festus ergo cum venisset in provinciam, post triduum ascendit Jerosolymam a Cæsarea. "
        },
        {
            "chapter": 25,
            "verse": 2,
            "name": "Acts 25:2",
            "text": "Adieruntque eum principes sacerdotum et primi Judæorum adversus Paulum : et rogabant eum, "
        },
        {
            "chapter": 25,
            "verse": 3,
            "name": "Acts 25:3",
            "text": "postulantes gratiam adversus eum, ut juberet perduci eum in Jerusalem, insidias tendentes ut interficerent eum in via. "
        },
        {
            "chapter": 25,
            "verse": 4,
            "name": "Acts 25:4",
            "text": "Festus autem respondit servari Paulum in Cæsarea : se autem maturius profecturum. "
        },
        {
            "chapter": 25,
            "verse": 5,
            "name": "Acts 25:5",
            "text": "Qui ergo in vobis, ait, potentes sunt, descendentes simul, si quod est in viro crimen, accusent eum. "
        },
        {
            "chapter": 25,
            "verse": 6,
            "name": "Acts 25:6",
            "text": "Demoratus autem inter eos dies non amplius quam octo aut decem, descendit Cæsaream, et altera die sedit pro tribunali, et jussit Paulum adduci. "
        },
        {
            "chapter": 25,
            "verse": 7,
            "name": "Acts 25:7",
            "text": "Qui cum perductus esset, circumsteterunt eum, qui ab Jerosolyma descenderant Judæi, multas et graves causas objicientes, quas non poterant probare : "
        },
        {
            "chapter": 25,
            "verse": 8,
            "name": "Acts 25:8",
            "text": "Paulo rationem reddente : Quoniam neque in legem Judæorum, neque in templum, neque in Cæsarem quidquam peccavi. "
        },
        {
            "chapter": 25,
            "verse": 9,
            "name": "Acts 25:9",
            "text": "Festus autem volens gratiam præstare Judæis, respondens Paulo, dixit : Vis Jerosolymam ascendere, et ibi de his judicari apud me ? "
        },
        {
            "chapter": 25,
            "verse": 10,
            "name": "Acts 25:10",
            "text": "Dixit autem Paulus : Ad tribunal Cæsaris sto : ibi me oportet judicari : Judæis non nocui, sicut tu melius nosti. "
        },
        {
            "chapter": 25,
            "verse": 11,
            "name": "Acts 25:11",
            "text": "Si enim nocui, aut dignum morte aliquid feci, non recuso mori : si vero nihil est eorum quæ hi accusant me, nemo potest me illis donare. Cæsarem appello. "
        },
        {
            "chapter": 25,
            "verse": 12,
            "name": "Acts 25:12",
            "text": "Tunc Festus cum concilio locutus, respondit : Cæsarem appellasti ? ad Cæsarem ibis.  "
        },
        {
            "chapter": 25,
            "verse": 13,
            "name": "Acts 25:13",
            "text": " Et cum dies aliquot transacti essent, Agrippa rex et Bernice descenderunt Cæsaream ad salutandum Festum. "
        },
        {
            "chapter": 25,
            "verse": 14,
            "name": "Acts 25:14",
            "text": "Et cum dies plures ibi demorarentur, Festus regi indicavit de Paulo, dicens : Vir quidam est derelictus a Felice vinctus, "
        },
        {
            "chapter": 25,
            "verse": 15,
            "name": "Acts 25:15",
            "text": "de quo cum essem Jerosolymis, adierunt me principes sacerdotum et seniores Judæorum, postulantes adversus illum damnationem. "
        },
        {
            "chapter": 25,
            "verse": 16,
            "name": "Acts 25:16",
            "text": "Ad quos respondi : Quia non est Romanis consuetudo damnare aliquem hominem priusquam is qui accusatur præsentes habeat accusatores, locumque defendendi accipiat ad abluenda crimina. "
        },
        {
            "chapter": 25,
            "verse": 17,
            "name": "Acts 25:17",
            "text": "Cum ergo huc convenissent sine ulla dilatione, sequenti die sedens pro tribunali, jussi adduci virum. "
        },
        {
            "chapter": 25,
            "verse": 18,
            "name": "Acts 25:18",
            "text": "De quo, cum stetissent accusatores, nullam causam deferebant, de quibus ego suspicabar malum. "
        },
        {
            "chapter": 25,
            "verse": 19,
            "name": "Acts 25:19",
            "text": "Quæstiones vero quasdam de sua superstitione habebant adversus eum, et de quodam Jesu defuncto, quem affirmabat Paulus vivere. "
        },
        {
            "chapter": 25,
            "verse": 20,
            "name": "Acts 25:20",
            "text": "Hæsitans autem ego de hujusmodi quæstione, dicebam si vellet ire Jerosolymam, et ibi judicari de istis. "
        },
        {
            "chapter": 25,
            "verse": 21,
            "name": "Acts 25:21",
            "text": "Paulo autem appellante ut servaretur ad Augusti cognitionem, jussi servari eum, donec mittam eum ad Cæsarem. "
        },
        {
            "chapter": 25,
            "verse": 22,
            "name": "Acts 25:22",
            "text": "Agrippa autem dixit ad Festum : Volebam et ipse hominem audire. Cras, inquit, audies eum. "
        },
        {
            "chapter": 25,
            "verse": 23,
            "name": "Acts 25:23",
            "text": "Altera autem die cum venisset Agrippa et Bernice cum multa ambitione, et introissent in auditorium cum tribunis et viris principalibus civitatis, jubente Festo, adductus est Paulus. "
        },
        {
            "chapter": 25,
            "verse": 24,
            "name": "Acts 25:24",
            "text": "Et dicit Festus : Agrippa rex, et omnes qui simul adestis nobiscum viri, videtis hunc de quo omnis multitudo Judæorum interpellavit me Jerosolymis, petentes et acclamantes non oportere eum vivere amplius. "
        },
        {
            "chapter": 25,
            "verse": 25,
            "name": "Acts 25:25",
            "text": "Ego vere comperi nihil dignum morte eum admisisse. Ipso autem hoc appellante ad Augustum, judicavi mittere. "
        },
        {
            "chapter": 25,
            "verse": 26,
            "name": "Acts 25:26",
            "text": "De quo quid certum scribam domino, non habeo. Propter quod produxi eum ad vos, et maxime ad te, rex Agrippa, ut interrogatione facta habeam quid scribam. "
        },
        {
            "chapter": 25,
            "verse": 27,
            "name": "Acts 25:27",
            "text": "Sine ratione enim mihi videtur mittere vinctum, et causas ejus non significare.   "
        }
    ]
}