{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 44,
    "book_name": "Acts",
    "chapter": 19,
    "name": "Acts 19",
    "verses": [
        {
            "chapter": 19,
            "verse": 1,
            "name": "Acts 19:1",
            "text": "Factum est autem cum Apollo esset Corinthi, ut Paulus peragratis superioribus partibus veniret Ephesum, et inveniret quosdam discipulos : "
        },
        {
            "chapter": 19,
            "verse": 2,
            "name": "Acts 19:2",
            "text": "dixitque ad eos : Si Spiritum Sanctum accepistis credentes ? At illi dixerunt ad eum : Sed neque si Spiritus Sanctus est, audivimus. "
        },
        {
            "chapter": 19,
            "verse": 3,
            "name": "Acts 19:3",
            "text": "Ille vero ait : In quo ergo baptizati estis ? Qui dixerunt : In Joannis baptismate. "
        },
        {
            "chapter": 19,
            "verse": 4,
            "name": "Acts 19:4",
            "text": "Dixit autem Paulus : Joannes baptizavit baptismo pœnitentiæ populum, dicens in eum qui venturus esset post ipsum ut crederent, hoc est, in Jesum. "
        },
        {
            "chapter": 19,
            "verse": 5,
            "name": "Acts 19:5",
            "text": "His auditis, baptizati sunt in nomine Domini Jesu. "
        },
        {
            "chapter": 19,
            "verse": 6,
            "name": "Acts 19:6",
            "text": "Et cum imposuisset illis manus Paulus, venit Spiritus Sanctus super eos, et loquebantur linguis, et prophetabant. "
        },
        {
            "chapter": 19,
            "verse": 7,
            "name": "Acts 19:7",
            "text": "Erant autem omnes viri fere duodecim.  "
        },
        {
            "chapter": 19,
            "verse": 8,
            "name": "Acts 19:8",
            "text": " Introgressus autem synagogam, cum fiducia loquebatur per tres menses, disputans et suadens de regno Dei. "
        },
        {
            "chapter": 19,
            "verse": 9,
            "name": "Acts 19:9",
            "text": "Cum autem quidam indurarentur, et non crederent, maledicentes viam Domini coram multitudine, discedens ab eis, segregavit discipulos, quotidie disputans in schola tyranni cujusdam. "
        },
        {
            "chapter": 19,
            "verse": 10,
            "name": "Acts 19:10",
            "text": "Hoc autem factum est per biennium, ita ut omnes qui habitabant in Asia audirent verbum Domini, Judæi atque gentiles. "
        },
        {
            "chapter": 19,
            "verse": 11,
            "name": "Acts 19:11",
            "text": "Virtutesque non quaslibet faciebat Deus per manum Pauli, "
        },
        {
            "chapter": 19,
            "verse": 12,
            "name": "Acts 19:12",
            "text": "ita ut etiam super languidos deferrentur a corpore ejus sudaria et semicinctia, et recedebant ab eis languores, et spiritus nequam egrediebantur.  "
        },
        {
            "chapter": 19,
            "verse": 13,
            "name": "Acts 19:13",
            "text": " Tentaverunt autem quidam et de circumeuntibus Judæis exorcistis invocare super eos qui habebant spiritus malos nomen Domini Jesu, dicentes : Adjuro vos per Jesum, quem Paulus prædicat. "
        },
        {
            "chapter": 19,
            "verse": 14,
            "name": "Acts 19:14",
            "text": "Erant autem quidam Judæi, Scevæ principis sacerdotum septem filii, qui hoc faciebant. "
        },
        {
            "chapter": 19,
            "verse": 15,
            "name": "Acts 19:15",
            "text": "Respondens autem spiritus nequam dixit eis : Jesum novi, et Paulum scio : vos autem qui estis ? "
        },
        {
            "chapter": 19,
            "verse": 16,
            "name": "Acts 19:16",
            "text": "Et insiliens in eos homo, in quo erat dæmonium pessimum, et dominatus amborum, invaluit contra eos, ita ut nudi et vulnerati effugerent de domo illa. "
        },
        {
            "chapter": 19,
            "verse": 17,
            "name": "Acts 19:17",
            "text": "Hoc autem notum factum est omnibus Judæis, atque gentilibus qui habitabant Ephesi : et cecidit timor super omnes illos, et magnificabatur nomen Domini Jesu. "
        },
        {
            "chapter": 19,
            "verse": 18,
            "name": "Acts 19:18",
            "text": "Multique credentium veniebant, confitentes et annuntiantes actus suos. "
        },
        {
            "chapter": 19,
            "verse": 19,
            "name": "Acts 19:19",
            "text": "Multi autem ex eis, qui fuerant curiosa sectati, contulerunt libros, et combusserunt coram omnibus : et computatis pretiis illorum, invenerunt pecuniam denariorum quinquaginta millium. "
        },
        {
            "chapter": 19,
            "verse": 20,
            "name": "Acts 19:20",
            "text": "Ita fortiter crescebat verbum Dei, et confirmabatur.  "
        },
        {
            "chapter": 19,
            "verse": 21,
            "name": "Acts 19:21",
            "text": " His autem expletis, proposuit Paulus in Spiritu, transita Macedonia et Achaia, ire Jerosolymam, dicens : Quoniam postquam fuero ibi, oportet me et Romam videre. "
        },
        {
            "chapter": 19,
            "verse": 22,
            "name": "Acts 19:22",
            "text": "Mittens autem in Macedoniam duos ex ministrantibus sibi, Timotheum et Erastum, ipse remansit ad tempus in Asia. "
        },
        {
            "chapter": 19,
            "verse": 23,
            "name": "Acts 19:23",
            "text": "Facta est autem illo tempore turbatio non minima de via Domini. "
        },
        {
            "chapter": 19,
            "verse": 24,
            "name": "Acts 19:24",
            "text": "Demetrius enim quidam nomine, argentarius, faciens ædes argenteas Dianæ, præstabat artificibus non modicum quæstum : "
        },
        {
            "chapter": 19,
            "verse": 25,
            "name": "Acts 19:25",
            "text": "quos convocans, et eos qui hujusmodi erant opifices, dixit : Viri, scitis quia de hoc artificio est nobis acquisitio : "
        },
        {
            "chapter": 19,
            "verse": 26,
            "name": "Acts 19:26",
            "text": "et videtis et auditis quia non solum Ephesi, sed pene totius Asiæ, Paulus hic suadens avertit multam turbam, dicens : Quoniam non sunt dii, qui manibus fiunt. "
        },
        {
            "chapter": 19,
            "verse": 27,
            "name": "Acts 19:27",
            "text": "Non solum autem hæc periclitabitur nobis pars in redargutionem venire, sed et magnæ Dianæ templum in nihilum reputabitur, sed et destrui incipiet majestas ejus, quam tota Asia et orbis colit. "
        },
        {
            "chapter": 19,
            "verse": 28,
            "name": "Acts 19:28",
            "text": "His auditis, repleti sunt ira, et exclamaverunt dicentes : Magna Diana Ephesiorum. "
        },
        {
            "chapter": 19,
            "verse": 29,
            "name": "Acts 19:29",
            "text": "Et impleta est civitas confusione, et impetum fecerunt uno animo in theatrum, rapto Gajo et Aristarcho Macedonibus, comitibus Pauli. "
        },
        {
            "chapter": 19,
            "verse": 30,
            "name": "Acts 19:30",
            "text": "Paulo autem volente intrare in populum, non permiserunt discipuli. "
        },
        {
            "chapter": 19,
            "verse": 31,
            "name": "Acts 19:31",
            "text": "Quidam autem et de Asiæ principibus, qui erant amici ejus, miserunt ad eum rogantes ne se daret in theatrum : "
        },
        {
            "chapter": 19,
            "verse": 32,
            "name": "Acts 19:32",
            "text": "alii autem aliud clamabant. Erat enim ecclesia confusa : et plures nesciebant qua ex causa convenissent. "
        },
        {
            "chapter": 19,
            "verse": 33,
            "name": "Acts 19:33",
            "text": "De turba autem detraxerunt Alexandrum, propellentibus eum Judæis. Alexander autem manu silentio postulato, volebat reddere rationem populo. "
        },
        {
            "chapter": 19,
            "verse": 34,
            "name": "Acts 19:34",
            "text": "Quem ut cognoverunt Judæum esse, vox facta una est omnium, quasi per horas duas clamantium : Magna Diana Ephesiorum. "
        },
        {
            "chapter": 19,
            "verse": 35,
            "name": "Acts 19:35",
            "text": "Et cum sedasset scriba turbas, dixit : Viri Ephesii, quis enim est hominum, qui nesciat Ephesiorum civitatem cultricem esse magnæ Dianæ, Jovisque prolis ? "
        },
        {
            "chapter": 19,
            "verse": 36,
            "name": "Acts 19:36",
            "text": "Cum ergo his contradici non possit, oportet vos sedatos esse, et nihil temere agere. "
        },
        {
            "chapter": 19,
            "verse": 37,
            "name": "Acts 19:37",
            "text": "Adduxistis enim homines istos, neque sacrilegos, neque blasphemantes deam vestram. "
        },
        {
            "chapter": 19,
            "verse": 38,
            "name": "Acts 19:38",
            "text": "Quod si Demetrius et qui cum eo sunt artifices, habent adversus aliquem causam, conventus forenses aguntur, et proconsules sunt : accusent invicem. "
        },
        {
            "chapter": 19,
            "verse": 39,
            "name": "Acts 19:39",
            "text": "Si quid autem alterius rei quæritis, in legitima ecclesia poterit absolvi. "
        },
        {
            "chapter": 19,
            "verse": 40,
            "name": "Acts 19:40",
            "text": "Nam et periclitamur argui seditionis hodiernæ, cum nullus obnoxius sit de quo possimus reddere rationem concursus istius. Et cum hæc dixisset, dimisit ecclesiam.   "
        }
    ]
}