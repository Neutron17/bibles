{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 44,
    "book_name": "Acts",
    "chapter": 3,
    "name": "Acts 3",
    "verses": [
        {
            "chapter": 3,
            "verse": 1,
            "name": "Acts 3:1",
            "text": "Petrus autem et Joannes ascendebant in templum ad horam orationis nonam. "
        },
        {
            "chapter": 3,
            "verse": 2,
            "name": "Acts 3:2",
            "text": "Et quidam vir, qui erat claudus ex utero matris suæ, bajulabatur : quem ponebant quotidie ad portam templi, quæ dicitur Speciosa, ut peteret eleemosynam ab introëuntibus in templum. "
        },
        {
            "chapter": 3,
            "verse": 3,
            "name": "Acts 3:3",
            "text": "Is cum vidisset Petrum et Joannem incipientes introire in templum, rogabat ut eleemosynam acciperet. "
        },
        {
            "chapter": 3,
            "verse": 4,
            "name": "Acts 3:4",
            "text": "Intuens autem in eum Petrus cum Joanne, dixit : Respice in nos. "
        },
        {
            "chapter": 3,
            "verse": 5,
            "name": "Acts 3:5",
            "text": "At ille intendebat in eos, sperans se aliquid accepturum ab eis. "
        },
        {
            "chapter": 3,
            "verse": 6,
            "name": "Acts 3:6",
            "text": "Petrus autem dixit : Argentum et aurum non est mihi : quod autem habeo, hoc tibi do : in nomine Jesu Christi Nazareni surge, et ambula. "
        },
        {
            "chapter": 3,
            "verse": 7,
            "name": "Acts 3:7",
            "text": "Et apprehensa manu ejus dextera, allevavit eum, et protinus consolidatæ sunt bases ejus et plantæ. "
        },
        {
            "chapter": 3,
            "verse": 8,
            "name": "Acts 3:8",
            "text": "Et exiliens stetit, et ambulabat : et intravit cum illis in templum ambulans, et exiliens, et laudans Deum. "
        },
        {
            "chapter": 3,
            "verse": 9,
            "name": "Acts 3:9",
            "text": "Et vidit omnis populus eum ambulantem et laudantem Deum. "
        },
        {
            "chapter": 3,
            "verse": 10,
            "name": "Acts 3:10",
            "text": "Cognoscebant autem illum, quod ipse erat qui ad eleemosynam sedebat ad Speciosam portam templi : et impleti sunt stupore et extasi in eo quod contigerat illi. "
        },
        {
            "chapter": 3,
            "verse": 11,
            "name": "Acts 3:11",
            "text": "Cum teneret autem Petrum et Joannem, cucurrit omnis populus ad eos ad porticum quæ appellatur Salomonis, stupentes.  "
        },
        {
            "chapter": 3,
            "verse": 12,
            "name": "Acts 3:12",
            "text": " Videns autem Petrus, respondit ad populum : Viri Israëlitæ, quid miramini in hoc, aut nos quid intuemini, quasi nostra virtute aut potestate fecerimus hunc ambulare ? "
        },
        {
            "chapter": 3,
            "verse": 13,
            "name": "Acts 3:13",
            "text": "Deus Abraham, et Deus Isaac, et Deus Jacob, Deus patrum nostrorum glorificavit filium suum Jesum, quem vos quidem tradidistis, et negastis ante faciem Pilati, judicante illo dimitti. "
        },
        {
            "chapter": 3,
            "verse": 14,
            "name": "Acts 3:14",
            "text": "Vos autem sanctum et justum negastis, et petistis virum homicidam donari vobis : "
        },
        {
            "chapter": 3,
            "verse": 15,
            "name": "Acts 3:15",
            "text": "auctorem vero vitæ interfecistis, quem Deus suscitavit a mortuis, cujus nos testes sumus. "
        },
        {
            "chapter": 3,
            "verse": 16,
            "name": "Acts 3:16",
            "text": "Et in fide nominis ejus, hunc quem vos vidistis et nostis, confirmavit nomen ejus : et fides, quæ per eum est, dedit integram sanitatem istam in conspectu omnium vestrum. "
        },
        {
            "chapter": 3,
            "verse": 17,
            "name": "Acts 3:17",
            "text": "Et nunc, fratres, scio quia per ignorantiam fecistis, sicut et principes vestri. "
        },
        {
            "chapter": 3,
            "verse": 18,
            "name": "Acts 3:18",
            "text": "Deus autem, quæ prænuntiavit per os omnium prophetarum, pati Christum suum, sic implevit. "
        },
        {
            "chapter": 3,
            "verse": 19,
            "name": "Acts 3:19",
            "text": "Pœnitemini igitur et convertimini, ut deleantur peccata vestra : "
        },
        {
            "chapter": 3,
            "verse": 20,
            "name": "Acts 3:20",
            "text": "ut cum venerint tempora refrigerii a conspectu Domini, et miserit eum qui prædicatus est vobis, Jesum Christum, "
        },
        {
            "chapter": 3,
            "verse": 21,
            "name": "Acts 3:21",
            "text": "quem oportet quidem cælum suscipere usque in tempora restitutionis omnium quæ locutus est Deus per os sanctorum suorum a sæculo prophetarum. "
        },
        {
            "chapter": 3,
            "verse": 22,
            "name": "Acts 3:22",
            "text": "Moyses quidem dixit : Quoniam prophetam suscitabit vobis Dominus Deus vester de fratribus vestris, tamquam me : ipsum audietis juxta omnia quæcumque locutus fuerit vobis. "
        },
        {
            "chapter": 3,
            "verse": 23,
            "name": "Acts 3:23",
            "text": "Erit autem : omnis anima quæ non audierit prophetam illum, exterminabitur de plebe. "
        },
        {
            "chapter": 3,
            "verse": 24,
            "name": "Acts 3:24",
            "text": "Et omnes prophetæ, a Samuel et deinceps, qui locuti sunt, annuntiaverunt dies istos. "
        },
        {
            "chapter": 3,
            "verse": 25,
            "name": "Acts 3:25",
            "text": "Vos estis filii prophetarum, et testamenti quod disposuit Deus ad patres nostros, dicens ad Abraham : Et in semine tuo benedicentur omnes familiæ terræ. "
        },
        {
            "chapter": 3,
            "verse": 26,
            "name": "Acts 3:26",
            "text": "Vobis primum Deus suscitans filium suum, misit eum benedicentem vobis : ut convertat se unusquisque a nequitia sua.   "
        }
    ]
}