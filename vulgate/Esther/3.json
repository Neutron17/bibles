{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 17,
    "book_name": "Esther",
    "chapter": 3,
    "name": "Esther 3",
    "verses": [
        {
            "chapter": 3,
            "verse": 1,
            "name": "Esther 3:1",
            "text": "Post hæc rex Assuerus exaltavit Aman filium Amadathi, qui erat de stirpe Agag : et posuit solium ejus super omnes principes quos habebat. "
        },
        {
            "chapter": 3,
            "verse": 2,
            "name": "Esther 3:2",
            "text": "Cunctique servi regis, qui in foribus palatii versabantur, flectebant genua, et adorabant Aman : sic enim præceperat eis imperator : solus Mardochæus non flectebat genu, neque adorabat eum. "
        },
        {
            "chapter": 3,
            "verse": 3,
            "name": "Esther 3:3",
            "text": "Cui dixerunt pueri regis, qui ad fores palatii præsidebant : Cur præter ceteros non observas mandatum regis ? "
        },
        {
            "chapter": 3,
            "verse": 4,
            "name": "Esther 3:4",
            "text": "Cumque hoc crebrius dicerent, et ille nollet audire, nuntiaverunt Aman, scire cupientes utrum perseveraret in sententia : dixerat enim eis se esse Judæum. "
        },
        {
            "chapter": 3,
            "verse": 5,
            "name": "Esther 3:5",
            "text": "Quod cum audisset Aman, et experimento probasset quod Mardochæus non flecteret sibi genu, nec se adoraret, iratus est valde, "
        },
        {
            "chapter": 3,
            "verse": 6,
            "name": "Esther 3:6",
            "text": "et pro nihilo duxit in unum Mardochæum mittere manus suas : audierat enim quod esset gentis Judææ ; magisque voluit omnem Judæorum, qui erant in regno Assueri, perdere nationem.  "
        },
        {
            "chapter": 3,
            "verse": 7,
            "name": "Esther 3:7",
            "text": " Mense primo (cujus vocabulum est Nisan), anno duodecimo regni Assueri, missa est sors in urnam, quæ hebraice dicitur phur, coram Aman, quo die et quo mense gens Judæorum deberet interfici : et exivit mensis duodecimus, qui vocatur Adar. "
        },
        {
            "chapter": 3,
            "verse": 8,
            "name": "Esther 3:8",
            "text": "Dixitque Aman regi Assuero : Est populus per omnes provincias regni tui dispersus, et a se mutuo separatus, novis utens legibus et cæremoniis, insuper et regis scita contemnens : et optime nosti quod non expediat regno tuo ut insolescat per licentiam. "
        },
        {
            "chapter": 3,
            "verse": 9,
            "name": "Esther 3:9",
            "text": "Si tibi placet, decerne, ut pereat, et decem millia talentorum appendam arcariis gazæ tuæ. "
        },
        {
            "chapter": 3,
            "verse": 10,
            "name": "Esther 3:10",
            "text": "Tulit ergo rex annulum, quo utebatur, de manu sua, et dedit eum Aman filio Amadathi de progenie Agag, hosti Judæorum, "
        },
        {
            "chapter": 3,
            "verse": 11,
            "name": "Esther 3:11",
            "text": "dixitque ad eum : Argentum, quod tu polliceris, tuum sit ; de populo age quod tibi placet. "
        },
        {
            "chapter": 3,
            "verse": 12,
            "name": "Esther 3:12",
            "text": "Vocatique sunt scribæ regis mense primo Nisan, tertiadecima die ejusdem mensis : et scriptum est, ut jusserat Aman, ad omnes satrapas regis, et judices provinciarum, diversarumque gentium, ut quæque gens legere poterat et audire pro varietate linguarum ex nomine regis Assueri : et litteræ signatæ ipsius annulo "
        },
        {
            "chapter": 3,
            "verse": 13,
            "name": "Esther 3:13",
            "text": "missæ sunt per cursores regis ad universas provincias, ut occiderent atque delerent omnes Judæos, a puero usque ad senem, parvulos et mulieres, uno die, hoc est tertiodecimo mensis duodecimi, qui vocatur Adar ; et bona eorum diriperent. "
        },
        {
            "chapter": 3,
            "verse": 14,
            "name": "Esther 3:14",
            "text": "Summa autem epistolarum hæc fuit, ut omnes provinciæ scirent, et pararent se ad prædictam diem. "
        },
        {
            "chapter": 3,
            "verse": 15,
            "name": "Esther 3:15",
            "text": "Festinabant cursores, qui missi erant, regis imperium explere. Statimque in Susan pependit edictum, rege et Aman celebrante convivium, et cunctis Judæis, qui in urbe erant, flentibus.   "
        }
    ]
}