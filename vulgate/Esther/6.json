{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 17,
    "book_name": "Esther",
    "chapter": 6,
    "name": "Esther 6",
    "verses": [
        {
            "chapter": 6,
            "verse": 1,
            "name": "Esther 6:1",
            "text": "Noctem illam duxit rex insomnem, jussitque sibi afferri historias et annales priorum temporum. Quæ cum illo præsente legerentur, "
        },
        {
            "chapter": 6,
            "verse": 2,
            "name": "Esther 6:2",
            "text": "ventum est ad illum locum ubi scriptum erat quomodo nuntiasset Mardochæus insidias Bagathan et Thares eunuchorum, regem Assuerum jugulare cupientium. "
        },
        {
            "chapter": 6,
            "verse": 3,
            "name": "Esther 6:3",
            "text": "Quod cum audisset rex, ait : Quid pro hac fide honoris ac præmii Mardochæus consecutus est ? Dixerunt ei servi illius ac ministri : Nihil omnino mercedis accepit. "
        },
        {
            "chapter": 6,
            "verse": 4,
            "name": "Esther 6:4",
            "text": "Statimque rex : Quis est, inquit, in atrio ? Aman quippe interius atrium domus regiæ intraverat, ut suggereret regi, et juberet Mardochæum affigi patibulo, quod ei fuerat præparatum. "
        },
        {
            "chapter": 6,
            "verse": 5,
            "name": "Esther 6:5",
            "text": "Responderunt pueri : Aman stat in atrio. Dixitque rex : Ingrediatur. "
        },
        {
            "chapter": 6,
            "verse": 6,
            "name": "Esther 6:6",
            "text": "Cumque esset ingressus, ait illi : Quid debet fieri viro, quem rex honorare desiderat ? Cogitans autem in corde suo Aman, et reputans quod nullum alium rex, nisi se, vellet honorare, "
        },
        {
            "chapter": 6,
            "verse": 7,
            "name": "Esther 6:7",
            "text": "respondit : Homo, quem rex honorare cupit, "
        },
        {
            "chapter": 6,
            "verse": 8,
            "name": "Esther 6:8",
            "text": "debet indui vestibus regiis, et imponi super equum, qui de sella regis est, et accipere regium diadema super caput suum : "
        },
        {
            "chapter": 6,
            "verse": 9,
            "name": "Esther 6:9",
            "text": "et primus de regiis principibus ac tyrannis teneat equum ejus, et per plateam civitatis incedens clamet, et dicat : Sic honorabitur, quemcumque voluerit rex honorare. "
        },
        {
            "chapter": 6,
            "verse": 10,
            "name": "Esther 6:10",
            "text": "Dixitque ei rex : Festina, et sumpta stola et equo, fac, ut locutus es, Mardochæo Judæo, qui sedet ante fores palatii. Cave ne quidquam de his, quæ locutus es, prætermittas. "
        },
        {
            "chapter": 6,
            "verse": 11,
            "name": "Esther 6:11",
            "text": "Tulit itaque Aman stolam et equum, indutumque Mardochæum in platea civitatis, et impositum equo præcedebat, atque clamabat : Hoc honore condignus est, quemcumque rex voluerit honorare. "
        },
        {
            "chapter": 6,
            "verse": 12,
            "name": "Esther 6:12",
            "text": "Reversusque est Mardochæus ad januam palatii : et Aman festinavit ire in domum suam, lugens et operto capite : "
        },
        {
            "chapter": 6,
            "verse": 13,
            "name": "Esther 6:13",
            "text": "narravitque Zares uxori suæ, et amicis, omnia quæ evenissent sibi. Cui responderunt sapientes quos habebat in consilio, et uxor ejus : Si de semine Judæorum est Mardochæus, ante quem cadere cœpisti, non poteris ei resistere, sed cades in conspectu ejus. "
        },
        {
            "chapter": 6,
            "verse": 14,
            "name": "Esther 6:14",
            "text": "Adhuc illis loquentibus, venerunt eunuchi regis, et cito eum ad convivium, quod regina paraverat, pergere compulerunt.   "
        }
    ]
}