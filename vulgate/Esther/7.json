{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 17,
    "book_name": "Esther",
    "chapter": 7,
    "name": "Esther 7",
    "verses": [
        {
            "chapter": 7,
            "verse": 1,
            "name": "Esther 7:1",
            "text": "Intravit itaque rex et Aman, ut biberent cum regina. "
        },
        {
            "chapter": 7,
            "verse": 2,
            "name": "Esther 7:2",
            "text": "Dixitque ei rex etiam secunda die, postquam vino incaluerat : Quæ est petitio tua, Esther, ut detur tibi ? et quid vis fieri ? etiam si dimidiam partem regni mei petieris, impetrabis. "
        },
        {
            "chapter": 7,
            "verse": 3,
            "name": "Esther 7:3",
            "text": "Ad quem illa respondit : Si inveni gratiam in oculis tuis o rex, et si tibi placet, dona mihi animam meam pro qua rogo, et populum meum pro quo obsecro. "
        },
        {
            "chapter": 7,
            "verse": 4,
            "name": "Esther 7:4",
            "text": "Traditi enim sumus ego et populus meus, ut conteramur, jugulemur, et pereamus. Atque utinam in servos et famulas venderemur : esset tolerabile malum, et gemens tacerem : nunc autem hostis noster est, cujus crudelitas redundat in regem. "
        },
        {
            "chapter": 7,
            "verse": 5,
            "name": "Esther 7:5",
            "text": "Respondensque rex Assuerus, ait : Quis est iste, et cujus potentiæ, ut hæc audeat facere ? "
        },
        {
            "chapter": 7,
            "verse": 6,
            "name": "Esther 7:6",
            "text": "Dixitque Esther : Hostis et inimicus noster pessimus iste est Aman. Quod ille audiens, illico obstupuit, vultum regis ac reginæ ferre non sustinens. "
        },
        {
            "chapter": 7,
            "verse": 7,
            "name": "Esther 7:7",
            "text": "Rex autem iratus surrexit, et de loco convivii intravit in hortum arboribus consitum. Aman quoque surrexit ut rogaret Esther reginam pro anima sua : intellexit enim a rege sibi paratum malum. "
        },
        {
            "chapter": 7,
            "verse": 8,
            "name": "Esther 7:8",
            "text": "Qui cum reversus esset de horto nemoribus consito, et intrasset convivii locum, reperit Aman super lectulum corruisse in quo jacebat Esther, et ait : Etiam reginam vult opprimere, me præsente, in domo mea. Necdum verbum de ore regis exierat, et statim operuerunt faciem ejus. "
        },
        {
            "chapter": 7,
            "verse": 9,
            "name": "Esther 7:9",
            "text": "Dixitque Harbona, unus de eunuchis, qui stabant in ministerio regis : En lignum quod paraverat Mardochæo, qui locutus est pro rege, stat in domo Aman, habens altitudinis quinquaginta cubitos. Cui dixit rex : Appendite eum in eo. "
        },
        {
            "chapter": 7,
            "verse": 10,
            "name": "Esther 7:10",
            "text": "Suspensus est itaque Aman in patibulo quod paraverat Mardochæo : et regis ira quievit.   "
        }
    ]
}