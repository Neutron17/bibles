{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 4,
    "name": "Ezekiel 4",
    "verses": [
        {
            "chapter": 4,
            "verse": 1,
            "name": "Ezekiel 4:1",
            "text": "Et tu, fili hominis, sume tibi laterem, et pones eum coram te, et describes in eo civitatem Jerusalem. "
        },
        {
            "chapter": 4,
            "verse": 2,
            "name": "Ezekiel 4:2",
            "text": "Et ordinabis adversus eam obsidionem, et ædificabis munitiones, et comportabis aggerem, et dabis contra eam castra, et pones arietes in gyro. "
        },
        {
            "chapter": 4,
            "verse": 3,
            "name": "Ezekiel 4:3",
            "text": "Et tu sume tibi sartaginem ferream, et pones eam in murum ferreum inter te et inter civitatem : et obfirmabis faciem tuam ad eam, et erit in obsidionem, et circumdabis eam : signum est domui Israël.  "
        },
        {
            "chapter": 4,
            "verse": 4,
            "name": "Ezekiel 4:4",
            "text": " Et tu dormies super latus tuum sinistrum, et pones iniquitates domus Israël super eo, numero dierum quibus dormies super illud : et assumes iniquitatem eorum. "
        },
        {
            "chapter": 4,
            "verse": 5,
            "name": "Ezekiel 4:5",
            "text": "Ego autem dedi tibi annos iniquitatis eorum, numero dierum trecentos et nonaginta dies : et portabis iniquitatem domus Israël. "
        },
        {
            "chapter": 4,
            "verse": 6,
            "name": "Ezekiel 4:6",
            "text": "Et cum compleveris hæc, dormies super latus tuum dexterum secundo, et assumes iniquitatem domus Juda quadraginta diebus : diem pro anno, diem, inquam, pro anno, dedi tibi. "
        },
        {
            "chapter": 4,
            "verse": 7,
            "name": "Ezekiel 4:7",
            "text": "Et ad obsidionem Jerusalem convertes faciem tuam, et brachium tuum erit extentum : et prophetabis adversus eam. "
        },
        {
            "chapter": 4,
            "verse": 8,
            "name": "Ezekiel 4:8",
            "text": "Ecce circumdedi te vinculis : et non te convertes a latere tuo in latus aliud, donec compleas dies obsidionis tuæ. "
        },
        {
            "chapter": 4,
            "verse": 9,
            "name": "Ezekiel 4:9",
            "text": "Et tu, sume tibi frumentum, et hordeum, et fabam, et lentem, et milium, et viciam : et mittes ea in vas unum, et facies tibi panes numero dierum quibus dormies super latus tuum : trecentis et nonaginta diebus comedes illud. "
        },
        {
            "chapter": 4,
            "verse": 10,
            "name": "Ezekiel 4:10",
            "text": "Cibus autem tuus, quo vesceris, erit in pondere viginti stateres in die : a tempore usque ad tempus comedes illud. "
        },
        {
            "chapter": 4,
            "verse": 11,
            "name": "Ezekiel 4:11",
            "text": "Et aquam in mensura bibes, sextam partem hin : a tempore usque ad tempus bibes illud. "
        },
        {
            "chapter": 4,
            "verse": 12,
            "name": "Ezekiel 4:12",
            "text": "Et quasi subcinericium hordeaceum comedes illud, et stercore quod egreditur de homine operies illud in oculis eorum. "
        },
        {
            "chapter": 4,
            "verse": 13,
            "name": "Ezekiel 4:13",
            "text": "Et dixit Dominus : Sic comedent filii Israël panem suum pollutum inter gentes ad quas ejiciam eos. Et dixi : "
        },
        {
            "chapter": 4,
            "verse": 14,
            "name": "Ezekiel 4:14",
            "text": "A, a, a, Domine Deus, ecce anima mea non est polluta : et morticinum, et laceratum a bestiis non comedi ab infantia mea usque nunc, et non est ingressa in os meum omnis caro immunda. "
        },
        {
            "chapter": 4,
            "verse": 15,
            "name": "Ezekiel 4:15",
            "text": "Et dixit ad me : Ecce dedi tibi fimum boum pro stercoribus humanis, et facies panem tuum in eo. "
        },
        {
            "chapter": 4,
            "verse": 16,
            "name": "Ezekiel 4:16",
            "text": "Et dixit ad me : Fili hominis, ecce ego conteram baculum panis in Jerusalem, et comedent panem in pondere et in sollicitudine, et aquam in mensura et in angustia bibent, "
        },
        {
            "chapter": 4,
            "verse": 17,
            "name": "Ezekiel 4:17",
            "text": "ut deficientibus pane et aqua, corruat unusquisque ad fratrem suum, et contabescant in iniquitatibus suis.   "
        }
    ]
}