{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 48,
    "name": "Ezekiel 48",
    "verses": [
        {
            "chapter": 48,
            "verse": 1,
            "name": "Ezekiel 48:1",
            "text": "Et hæc nomina tribuum a finibus aquilonis, juxta viam Hethalon, pergentibus Emath, atrium Enan terminus Damasci ad aquilonem, juxta viam Emath : et erit ei plaga orientalis mare, Dan una. "
        },
        {
            "chapter": 48,
            "verse": 2,
            "name": "Ezekiel 48:2",
            "text": "Et super terminum Dan, a plaga orientali usque ad plagam maris, Aser una. "
        },
        {
            "chapter": 48,
            "verse": 3,
            "name": "Ezekiel 48:3",
            "text": "Et super terminum Aser, a plaga orientali usque ad plagam maris, Nephthali una. "
        },
        {
            "chapter": 48,
            "verse": 4,
            "name": "Ezekiel 48:4",
            "text": "Et super terminum Nephthali, a plaga orientali usque ad plagam maris, Manasse una. "
        },
        {
            "chapter": 48,
            "verse": 5,
            "name": "Ezekiel 48:5",
            "text": "Et super terminum Manasse, a plaga orientali usque ad plagam maris, Ephraim una. "
        },
        {
            "chapter": 48,
            "verse": 6,
            "name": "Ezekiel 48:6",
            "text": "Et super terminum Ephraim, a plaga orientali usque ad plagam maris, Ruben una. "
        },
        {
            "chapter": 48,
            "verse": 7,
            "name": "Ezekiel 48:7",
            "text": "Et super terminum Ruben, a plaga orientali usque ad plagam maris, Juda una.  "
        },
        {
            "chapter": 48,
            "verse": 8,
            "name": "Ezekiel 48:8",
            "text": " Et super terminum Juda, a plaga orientali usque ad plagam maris, erunt primitiæ quas separabitis, viginti quinque millibus latitudinis et longitudinis, sicuti singulæ partes a plaga orientali usque ad plagam maris : et erit sanctuarium in medio ejus. "
        },
        {
            "chapter": 48,
            "verse": 9,
            "name": "Ezekiel 48:9",
            "text": "Primitiæ quas separabitis Domino, longitudo viginti quinque millibus, et latitudo decem millibus. "
        },
        {
            "chapter": 48,
            "verse": 10,
            "name": "Ezekiel 48:10",
            "text": "Hæ autem erunt primitiæ sanctuarii sacerdotum, ad aquilonem longitudinis viginti quinque millia, et ad mare latitudinis decem millia, sed et ad orientem latitudinis decem millia, et ad meridiem longitudinis viginti quinque millia : et erit sanctuarium Domini in medio ejus. "
        },
        {
            "chapter": 48,
            "verse": 11,
            "name": "Ezekiel 48:11",
            "text": "Sacerdotibus sanctuarium erit de filiis Sadoc, qui custodierunt cæremonias meas, et non erraverunt cum errarent filii Israël, sicut erraverunt et Levitæ. "
        },
        {
            "chapter": 48,
            "verse": 12,
            "name": "Ezekiel 48:12",
            "text": "Et erunt eis primitiæ de primitiis terræ Sanctum sanctorum, juxta terminum Levitarum. "
        },
        {
            "chapter": 48,
            "verse": 13,
            "name": "Ezekiel 48:13",
            "text": "Sed et Levitis similiter, juxta fines sacerdotum, viginti quinque millia longitudinis, et latitudinis decem millia. Omnis longitudo viginti et quinque millium, et latitudo decem millium. "
        },
        {
            "chapter": 48,
            "verse": 14,
            "name": "Ezekiel 48:14",
            "text": "Et non venundabunt ex eo, neque mutabunt : neque transferentur primitiæ terræ, quia sanctificatæ sunt Domino.  "
        },
        {
            "chapter": 48,
            "verse": 15,
            "name": "Ezekiel 48:15",
            "text": " Quinque millia autem quæ supersunt in latitudine per viginti quinque millia, profana erunt urbis in habitaculum et in suburbana : et erit civitas in medio ejus. "
        },
        {
            "chapter": 48,
            "verse": 16,
            "name": "Ezekiel 48:16",
            "text": "Et hæ mensuræ ejus : ad plagam septentrionalem, quingenta et quatuor millia : et ad plagam meridianam, quingenta et quatuor millia : et ad plagam orientalem, quingenta et quatuor millia : et ad plagam occidentalem, quingenta et quatuor millia. "
        },
        {
            "chapter": 48,
            "verse": 17,
            "name": "Ezekiel 48:17",
            "text": "Erunt autem suburbana civitatis ad aquilonem, ducenta quinquaginta : et ad meridiem, ducenta quinquaginta : et ad orientem, ducenta quinquaginta : et ad mare, ducenta quinquaginta. "
        },
        {
            "chapter": 48,
            "verse": 18,
            "name": "Ezekiel 48:18",
            "text": "Quod autem reliquum fuerit in longitudine secundum primitias sanctuarii, decem millia in orientem, et decem millia in occidentem, erunt sicut primitiæ sanctuarii : et erunt fruges ejus in panes his qui serviunt civitati. "
        },
        {
            "chapter": 48,
            "verse": 19,
            "name": "Ezekiel 48:19",
            "text": "Servientes autem civitati, operabuntur ex omnibus tribubus Israël. "
        },
        {
            "chapter": 48,
            "verse": 20,
            "name": "Ezekiel 48:20",
            "text": "Omnes primitiæ viginti quinque millium, per viginti quinque millia in quadrum, separabuntur in primitias sanctuarii, et in possessionem civitatis.  "
        },
        {
            "chapter": 48,
            "verse": 21,
            "name": "Ezekiel 48:21",
            "text": " Quod autem reliquum fuerit, principis erit ex omni parte primitiarum sanctuarii, et possessionis civitatis e regione viginti quinque millium primitiarum usque ad terminum orientalem : sed et ad mare, e regione viginti quinque millium, usque ad terminum maris, similiter in partibus principis erit : et erunt primitiæ sanctuarii, et sanctuarium templi, in medio ejus. "
        },
        {
            "chapter": 48,
            "verse": 22,
            "name": "Ezekiel 48:22",
            "text": "De possessione autem Levitarum, et de possessione civitatis in medio partium principis, erit inter terminum Juda et inter terminum Benjamin, et ad principem pertinebit.  "
        },
        {
            "chapter": 48,
            "verse": 23,
            "name": "Ezekiel 48:23",
            "text": " Et reliquis tribubus, a plaga orientali usque ad plagam occidentalem, Benjamin una. "
        },
        {
            "chapter": 48,
            "verse": 24,
            "name": "Ezekiel 48:24",
            "text": "Et contra terminum Benjamin, a plaga orientali usque ad plagam occidentalem, Simeon una. "
        },
        {
            "chapter": 48,
            "verse": 25,
            "name": "Ezekiel 48:25",
            "text": "Et super terminum Simeonis, a plaga orientali usque ad plagam occidentalem, Issachar una. "
        },
        {
            "chapter": 48,
            "verse": 26,
            "name": "Ezekiel 48:26",
            "text": "Et super terminum Issachar, a plaga orientali usque ad plagam occidentalem, Zabulon una. "
        },
        {
            "chapter": 48,
            "verse": 27,
            "name": "Ezekiel 48:27",
            "text": "Et super terminum Zabulon, a plaga orientali usque ad plagam maris, Gad una. "
        },
        {
            "chapter": 48,
            "verse": 28,
            "name": "Ezekiel 48:28",
            "text": "Et super terminum Gad, ad plagam austri in meridie : et erit finis de Thamar usque ad aquas contradictionis Cades : hæreditas contra mare magnum. "
        },
        {
            "chapter": 48,
            "verse": 29,
            "name": "Ezekiel 48:29",
            "text": "Hæc est terra quam mittetis in sortem tribubus Israël, et hæ partitiones earum, ait Dominus Deus.  "
        },
        {
            "chapter": 48,
            "verse": 30,
            "name": "Ezekiel 48:30",
            "text": " Et hi egressus civitatis : a plaga septentrionali, quingentos et quatuor millia mensurabis. "
        },
        {
            "chapter": 48,
            "verse": 31,
            "name": "Ezekiel 48:31",
            "text": "Et portæ civitatis ex nominibus tribuum Israël : portæ tres a septentrione : porta Ruben una, porta Juda una, porta Levi una. "
        },
        {
            "chapter": 48,
            "verse": 32,
            "name": "Ezekiel 48:32",
            "text": "Et ad plagam orientalem, quingentos et quatuor millia, et portæ tres : porta Joseph una, porta Benjamin una, porta Dan una. "
        },
        {
            "chapter": 48,
            "verse": 33,
            "name": "Ezekiel 48:33",
            "text": "Et ad plagam meridianam, quingentos et quatuor millia metieris, et portæ tres : porta Simeonis una, porta Issachar una, porta Zabulon una. "
        },
        {
            "chapter": 48,
            "verse": 34,
            "name": "Ezekiel 48:34",
            "text": "Et ad plagam occidentalem, quingentos et quatuor millia, et portæ eorum tres : porta Gad una, porta Aser una, porta Nephthali una. "
        },
        {
            "chapter": 48,
            "verse": 35,
            "name": "Ezekiel 48:35",
            "text": "Per circuitum, decem et octo millia : et nomen civitatis ex illa die, Dominus ibidem.    "
        }
    ]
}