{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 23,
    "name": "Ezekiel 23",
    "verses": [
        {
            "chapter": 23,
            "verse": 1,
            "name": "Ezekiel 23:1",
            "text": "Et factus est sermo Domini ad me, dicens :  "
        },
        {
            "chapter": 23,
            "verse": 2,
            "name": "Ezekiel 23:2",
            "text": "  Fili hominis, duæ mulieres filiæ matris unius fuerunt : "
        },
        {
            "chapter": 23,
            "verse": 3,
            "name": "Ezekiel 23:3",
            "text": " et fornicatæ sunt in Ægypto,  in adolescentia sua fornicatæ sunt :  ibi subacta sunt ubera earum,  et fractæ sunt mammæ pubertatis earum. "
        },
        {
            "chapter": 23,
            "verse": 4,
            "name": "Ezekiel 23:4",
            "text": " Nomina autem earum,  Oolla major, et Ooliba soror ejus minor :  et habui eas, et pepererunt filios et filias.  Porro earum nomina,  Samaria Oolla, et Jerusalem Ooliba. "
        },
        {
            "chapter": 23,
            "verse": 5,
            "name": "Ezekiel 23:5",
            "text": " Fornicata est igitur super me Oolla,  et insanivit in amatores suos,  in Assyrios propinquantes, "
        },
        {
            "chapter": 23,
            "verse": 6,
            "name": "Ezekiel 23:6",
            "text": " vestitos hyacintho,  principes et magistratus,  juvenes cupidinis,  universos equites, ascensores equorum. "
        },
        {
            "chapter": 23,
            "verse": 7,
            "name": "Ezekiel 23:7",
            "text": " Et dedit fornicationes suas super eos electos,  filios Assyriorum universos :  et in omnibus in quos insanivit,  in immunditiis eorum polluta est. "
        },
        {
            "chapter": 23,
            "verse": 8,
            "name": "Ezekiel 23:8",
            "text": " Insuper et fornicationes suas, quas habuerat in Ægypto, non reliquit :  nam et illi dormierunt cum ea in adolescentia ejus,  et illi confregerunt ubera pubertatis ejus,  et effuderunt fornicationem suam super eam. "
        },
        {
            "chapter": 23,
            "verse": 9,
            "name": "Ezekiel 23:9",
            "text": " Propterea tradidi eam in manus amatorum suorum,  in manus filiorum Assur,  super quorum insanivit libidine. "
        },
        {
            "chapter": 23,
            "verse": 10,
            "name": "Ezekiel 23:10",
            "text": " Ipsi discooperuerunt ignominiam ejus,  filios et filias ejus tulerunt,  et ipsam occiderunt gladio :  et factæ sunt famosæ mulieres,  et judicia perpetraverunt in ea. "
        },
        {
            "chapter": 23,
            "verse": 11,
            "name": "Ezekiel 23:11",
            "text": " Quod cum vidisset soror ejus Ooliba,  plus quam illa insanivit libidine,  et fornicationem suam super fornicationem sororis suæ : "
        },
        {
            "chapter": 23,
            "verse": 12,
            "name": "Ezekiel 23:12",
            "text": " ad filios Assyriorum præbuit impudenter,  ducibus et magistratibus ad se venientibus,  indutis veste varia,  equitibus qui vectabantur equis,  et adolescentibus forma cunctis egregia. "
        },
        {
            "chapter": 23,
            "verse": 13,
            "name": "Ezekiel 23:13",
            "text": " Et vidi quod polluta esset via una ambarum. "
        },
        {
            "chapter": 23,
            "verse": 14,
            "name": "Ezekiel 23:14",
            "text": " Et auxit fornicationes suas :  cumque vidisset viros depictos in pariete,  imagines Chaldæorum expressas coloribus, "
        },
        {
            "chapter": 23,
            "verse": 15,
            "name": "Ezekiel 23:15",
            "text": " et accinctos balteis renes,  et tiaras tinctas in capitibus eorum,  formam ducum omnium,  similitudinem filiorum Babylonis,  terræque Chaldæorum, in qua orti sunt, "
        },
        {
            "chapter": 23,
            "verse": 16,
            "name": "Ezekiel 23:16",
            "text": " insanivit super eos concupiscentia oculorum suorum,  et misit nuntios ad eos in Chaldæam. "
        },
        {
            "chapter": 23,
            "verse": 17,
            "name": "Ezekiel 23:17",
            "text": " Cumque venissent ad eam filii Babylonis ad cubile mammarum,  polluerunt eam stupris suis :  et polluta est ab eis,  et saturata est anima ejus ab illis. "
        },
        {
            "chapter": 23,
            "verse": 18,
            "name": "Ezekiel 23:18",
            "text": " Denudavit quoque fornicationes suas,  et discooperuit ignominiam suam :  et recessit anima mea ab ea,  sicut recesserat anima mea a sorore ejus : "
        },
        {
            "chapter": 23,
            "verse": 19,
            "name": "Ezekiel 23:19",
            "text": " multiplicavit enim fornicationes suas,  recordans dies adolescentiæ suæ,  quibus fornicata est in terra Ægypti. "
        },
        {
            "chapter": 23,
            "verse": 20,
            "name": "Ezekiel 23:20",
            "text": " Et insanivit libidine super concubitum eorum,  quorum carnes sunt ut carnes asinorum,  et sicut fluxus equorum fluxus eorum. "
        },
        {
            "chapter": 23,
            "verse": 21,
            "name": "Ezekiel 23:21",
            "text": " Et visitasti scelus adolescentiæ tuæ,  quando subacta sunt in Ægypto ubera tua,  et confractæ sunt mammæ pubertatis tuæ. "
        },
        {
            "chapter": 23,
            "verse": 22,
            "name": "Ezekiel 23:22",
            "text": " Propterea, Ooliba, hæc dicit Dominus Deus :  Ecce ego suscitabo omnes amatores tuos contra te,  de quibus satiata est anima tua,  et congregabo eos adversum te in circuitu : "
        },
        {
            "chapter": 23,
            "verse": 23,
            "name": "Ezekiel 23:23",
            "text": " filios Babylonis, et universos Chaldæos,  nobiles, tyrannosque, et principes,  omnes filios Assyriorum,  juvenes forma egregia,  duces et magistratus universos,  principes principum, et nominatos ascensores equorum : "
        },
        {
            "chapter": 23,
            "verse": 24,
            "name": "Ezekiel 23:24",
            "text": " et venient super te instructi curru et rota,  multitudo populorum :  lorica, et clypeo, et galea armabuntur contra te undique :  et dabo coram eis judicium,  et judicabunt te judiciis suis. "
        },
        {
            "chapter": 23,
            "verse": 25,
            "name": "Ezekiel 23:25",
            "text": " Et ponam zelum meum in te,  quem exercent tecum in furore :  nasum tuum et aures tuas præcident,  et quæ remanserint, gladio concident.  Ipsi filios tuos et filias tuas capient,  et novissimum tuum devorabitur igni : "
        },
        {
            "chapter": 23,
            "verse": 26,
            "name": "Ezekiel 23:26",
            "text": " et denudabunt te vestimentis tuis,  et tollent vasa gloriæ tuæ. "
        },
        {
            "chapter": 23,
            "verse": 27,
            "name": "Ezekiel 23:27",
            "text": " Et requiescere faciam scelus tuum de te,  et fornicationem tuam de terra Ægypti :  nec levabis oculos tuos ad eos,  et Ægypti non recordaberis amplius. "
        },
        {
            "chapter": 23,
            "verse": 28,
            "name": "Ezekiel 23:28",
            "text": " Quia hæc dicit Dominus Deus :  Ecce ego tradam te in manus eorum quos odisti,  in manus de quibus satiata est anima tua. "
        },
        {
            "chapter": 23,
            "verse": 29,
            "name": "Ezekiel 23:29",
            "text": " Et agent tecum in odio,  et tollent omnes labores tuos,  et dimittent te nudam et ignominia plenam :  et revelabitur ignominia fornicationum tuarum,  scelus tuum, et fornicationes tuæ. "
        },
        {
            "chapter": 23,
            "verse": 30,
            "name": "Ezekiel 23:30",
            "text": " Fecerunt hæc tibi,  quia fornicata es post gentes  inter quas polluta es in idolis earum. "
        },
        {
            "chapter": 23,
            "verse": 31,
            "name": "Ezekiel 23:31",
            "text": " In via sororis tuæ ambulasti,  et dabo calicem ejus in manu tua. "
        },
        {
            "chapter": 23,
            "verse": 32,
            "name": "Ezekiel 23:32",
            "text": " Hæc dicit Dominus Deus :  Calicem sororis tuæ bibes profundum et latum :  eris in derisum et in subsannationem quæ est capacissima. "
        },
        {
            "chapter": 23,
            "verse": 33,
            "name": "Ezekiel 23:33",
            "text": " Ebrietate et dolore repleberis :  calice mœroris et tristitiæ,  calice sororis tuæ Samariæ. "
        },
        {
            "chapter": 23,
            "verse": 34,
            "name": "Ezekiel 23:34",
            "text": " Et bibes illum, et epotabis usque ad fæces :  et fragmenta ejus devorabis,  et ubera tua lacerabis,  quia ego locutus sum, ait Dominus Deus. "
        },
        {
            "chapter": 23,
            "verse": 35,
            "name": "Ezekiel 23:35",
            "text": " Propterea hæc dicit Dominus Deus :  Quia oblita es mei,  et projecisti me post corpus tuum,  tu quoque porta scelus tuum et fornicationes tuas.  "
        },
        {
            "chapter": 23,
            "verse": 36,
            "name": "Ezekiel 23:36",
            "text": " Et ait Dominus ad me, dicens :   Fili hominis, numquid judicas Oollam et Oolibam,  et annuntias eis scelera earum ? "
        },
        {
            "chapter": 23,
            "verse": 37,
            "name": "Ezekiel 23:37",
            "text": " Quia adulteratæ sunt, et sanguis in manibus earum,  et cum idolis suis fornicatæ sunt :  insuper et filios suos quos genuerunt mihi,  obtulerunt eis ad devorandum. "
        },
        {
            "chapter": 23,
            "verse": 38,
            "name": "Ezekiel 23:38",
            "text": " Sed et hoc fecerunt mihi :  polluerunt sanctuarium meum in die illa,  et sabbata mea profanaverunt. "
        },
        {
            "chapter": 23,
            "verse": 39,
            "name": "Ezekiel 23:39",
            "text": " Cumque immolarent filios suos idolis suis,  et ingrederentur sanctuarium meum in die illa ut polluerent illud,  etiam hæc fecerunt in medio domus meæ. "
        },
        {
            "chapter": 23,
            "verse": 40,
            "name": "Ezekiel 23:40",
            "text": " Miserunt ad viros venientes de longe,  ad quos nuntium miserant :  itaque ecce venerunt quibus te lavisti,  et circumlinisti stibio oculos tuos,  et ornata es mundo muliebri. "
        },
        {
            "chapter": 23,
            "verse": 41,
            "name": "Ezekiel 23:41",
            "text": " Sedisti in lecto pulcherrimo,  et mensa ornata est ante te :  thymiama meum et unguentum meum posuisti super eam. "
        },
        {
            "chapter": 23,
            "verse": 42,
            "name": "Ezekiel 23:42",
            "text": " Et vox multitudinis exsultantis erat in ea :  et in viris, qui de multitudine hominum adducebantur,  et veniebant de deserto,  posuerunt armillas in manibus eorum,  et coronas speciosas in capitibus eorum. "
        },
        {
            "chapter": 23,
            "verse": 43,
            "name": "Ezekiel 23:43",
            "text": " Et dixi ei, quæ attrita est in adulteriis :  Nunc fornicabitur in fornicatione sua etiam hæc. "
        },
        {
            "chapter": 23,
            "verse": 44,
            "name": "Ezekiel 23:44",
            "text": " Et ingressi sunt ad eam quasi ad mulierem meretricem :  sic ingrediebantur ad Oollam et Oolibam, mulieres nefarias. "
        },
        {
            "chapter": 23,
            "verse": 45,
            "name": "Ezekiel 23:45",
            "text": " Viri ergo justi sunt :  hi judicabunt eas judicio adulterarum,  et judicio effundentium sanguinem :  quia adulteræ sunt,  et sanguis in manibus earum. "
        },
        {
            "chapter": 23,
            "verse": 46,
            "name": "Ezekiel 23:46",
            "text": " Hæc enim dicit Dominus Deus :  Adduc ad eas multitudinem,  et trade eas in tumultum et in rapinam. "
        },
        {
            "chapter": 23,
            "verse": 47,
            "name": "Ezekiel 23:47",
            "text": " Et lapidentur lapidibus populorum,  et confodiantur gladiis eorum :  filios et filias earum interficient,  et domos earum igne succendent. "
        },
        {
            "chapter": 23,
            "verse": 48,
            "name": "Ezekiel 23:48",
            "text": " Et auferam scelus de terra,  et discent omnes mulieres ne faciant secundum scelus earum. "
        },
        {
            "chapter": 23,
            "verse": 49,
            "name": "Ezekiel 23:49",
            "text": " Et dabunt scelus vestrum super vos,  et peccata idolorum vestrorum portabitis :  et scietis quia ego Dominus Deus.  "
        }
    ]
}