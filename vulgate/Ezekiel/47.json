{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 47,
    "name": "Ezekiel 47",
    "verses": [
        {
            "chapter": 47,
            "verse": 1,
            "name": "Ezekiel 47:1",
            "text": "Et convertit me ad portam domus, et ecce aquæ egrediebantur subter limen domus ad orientem : facies enim domus respiciebat ad orientem, aquæ autem descendebant in latus templi dextrum, ad meridiem altaris. "
        },
        {
            "chapter": 47,
            "verse": 2,
            "name": "Ezekiel 47:2",
            "text": "Et eduxit me per viam portæ aquilonis, et convertit me ad viam foras portam exteriorem, viam quæ respiciebat ad orientem : et ecce aquæ redundantes a latere dextro. "
        },
        {
            "chapter": 47,
            "verse": 3,
            "name": "Ezekiel 47:3",
            "text": "Cum egrederetur vir ad orientem, qui habebat funiculum in manu sua, et mensus est mille cubitos, et traduxit me per aquam usque ad talos. "
        },
        {
            "chapter": 47,
            "verse": 4,
            "name": "Ezekiel 47:4",
            "text": "Rursumque mensus est mille, et traduxit me per aquam usque ad genua. "
        },
        {
            "chapter": 47,
            "verse": 5,
            "name": "Ezekiel 47:5",
            "text": "Et mensus est mille, et traduxit me per aquam usque ad renes. Et mensus est mille, torrentem quem non potui pertransire, quoniam intumuerant aquæ profundi torrentis, qui non potest transvadari. "
        },
        {
            "chapter": 47,
            "verse": 6,
            "name": "Ezekiel 47:6",
            "text": "Et dixit ad me : Certe vidisti, fili hominis. Et eduxit me, et convertit ad ripam torrentis. "
        },
        {
            "chapter": 47,
            "verse": 7,
            "name": "Ezekiel 47:7",
            "text": "Cumque me convertissem, ecce in ripa torrentis ligna multa nimis ex utraque parte. "
        },
        {
            "chapter": 47,
            "verse": 8,
            "name": "Ezekiel 47:8",
            "text": "Et ait ad me : Aquæ istæ quæ egrediuntur ad tumulos sabuli orientalis, et descendunt ad plana deserti, intrabunt mare et exibunt : et sanabuntur aquæ. "
        },
        {
            "chapter": 47,
            "verse": 9,
            "name": "Ezekiel 47:9",
            "text": "Et omnis anima vivens quæ serpit quocumque venerit torrens, vivet : et erunt pisces multi satis, postquam venerint illuc aquæ istæ : et sanabuntur et vivent omnia ad quæ venerit torrens. "
        },
        {
            "chapter": 47,
            "verse": 10,
            "name": "Ezekiel 47:10",
            "text": "Et stabunt super illas piscatores : ab Engaddi usque ad Engallim siccatio sagenarum erit : plurimæ species erunt piscium ejus, sicut pisces maris magni, multitudinis nimiæ. "
        },
        {
            "chapter": 47,
            "verse": 11,
            "name": "Ezekiel 47:11",
            "text": "In littoribus autem ejus et in palustribus, non sanabuntur, quia in salinas dabuntur. "
        },
        {
            "chapter": 47,
            "verse": 12,
            "name": "Ezekiel 47:12",
            "text": "Et super torrentem orietur in ripis ejus, ex utraque parte, omne lignum pomiferum : non defluet folium ex eo, et non deficiet fructus ejus : per singulos menses afferet primitiva, quia aquæ ejus de sanctuario egredientur : et erunt fructus ejus in cibum, et folia ejus ad medicinam.  "
        },
        {
            "chapter": 47,
            "verse": 13,
            "name": "Ezekiel 47:13",
            "text": " Hæc dicit Dominus Deus : Hic est terminus in quo possidebitis terram in duodecim tribubus Israël : quia Joseph duplicem funiculum habet. "
        },
        {
            "chapter": 47,
            "verse": 14,
            "name": "Ezekiel 47:14",
            "text": "Possidebitis autem eam singuli æque ut frater suus, super quam levavi manum meam ut darem patribus vestris : et cadet terra hæc vobis in possessionem. "
        },
        {
            "chapter": 47,
            "verse": 15,
            "name": "Ezekiel 47:15",
            "text": "Hic est autem terminus terræ : ad plagam septentrionalem, a mari magno via Hethalon, venientibus Sedada, "
        },
        {
            "chapter": 47,
            "verse": 16,
            "name": "Ezekiel 47:16",
            "text": "Emath, Berotha, Sabarim, quæ est inter terminum Damasci et confinium Emath, domus Tichon, quæ est juxta terminum Auran. "
        },
        {
            "chapter": 47,
            "verse": 17,
            "name": "Ezekiel 47:17",
            "text": "Et erit terminus a mari usque ad atrium Enon, terminus Damasci : et ab aquilone ad aquilonem, terminus Emath plaga septentrionalis. "
        },
        {
            "chapter": 47,
            "verse": 18,
            "name": "Ezekiel 47:18",
            "text": "Porro plaga orientalis de medio Auran, et de medio Damasci, et de medio Galaad, et de medio terræ Israël, Jordanis disterminans ad mare orientale. Metiemini etiam plagam orientalem. "
        },
        {
            "chapter": 47,
            "verse": 19,
            "name": "Ezekiel 47:19",
            "text": "Plaga autem australis meridiana, a Thamar usque ad aquas contradictionis Cades, et torrens usque ad mare magnum : et hæc est plaga ad meridiem australis. "
        },
        {
            "chapter": 47,
            "verse": 20,
            "name": "Ezekiel 47:20",
            "text": "Et plaga maris, mare magnum a confinio per directum, donec venias Emath : hæc est plaga maris.  "
        },
        {
            "chapter": 47,
            "verse": 21,
            "name": "Ezekiel 47:21",
            "text": " Et dividetis terram istam vobis per tribus Israël : "
        },
        {
            "chapter": 47,
            "verse": 22,
            "name": "Ezekiel 47:22",
            "text": "et mittetis eam in hæreditatem vobis, et advenis qui accesserint ad vos, qui genuerint filios in medio vestrum : et erunt vobis sicut indigenæ inter filios Israël : vobiscum divident possessionem in medio tribuum Israël. "
        },
        {
            "chapter": 47,
            "verse": 23,
            "name": "Ezekiel 47:23",
            "text": "In tribu autem quacumque fuerit advena, ibi dabitis possessionem illi, ait Dominus Deus.   "
        }
    ]
}