{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 44,
    "name": "Ezekiel 44",
    "verses": [
        {
            "chapter": 44,
            "verse": 1,
            "name": "Ezekiel 44:1",
            "text": "Et convertit me ad viam portæ sanctuarii exterioris, quæ respiciebat ad orientem : et erat clausa. "
        },
        {
            "chapter": 44,
            "verse": 2,
            "name": "Ezekiel 44:2",
            "text": "Et dixit Dominus ad me : Porta hæc clausa erit : non aperietur, et vir non transibit per eam, quoniam Dominus Deus Israël ingressus est per eam : eritque clausa "
        },
        {
            "chapter": 44,
            "verse": 3,
            "name": "Ezekiel 44:3",
            "text": "principi. Princeps ipse sedebit in ea, ut comedat panem coram Domino : per viam portæ vestibuli ingredietur, et per viam ejus egredietur. "
        },
        {
            "chapter": 44,
            "verse": 4,
            "name": "Ezekiel 44:4",
            "text": "Et adduxit me per viam portæ aquilonis in conspectu domus : et vidi, et ecce implevit gloria Domini domum Domini : et cecidi in faciem meam. "
        },
        {
            "chapter": 44,
            "verse": 5,
            "name": "Ezekiel 44:5",
            "text": "Et dixit ad me Dominus : Fili hominis, pone cor tuum, et vide oculis tuis, et auribus tuis audi omnia quæ ego loquor ad te de universis cæremoniis domus Domini, et de cunctis legibus ejus : et pones cor tuum in viis templi per omnes exitus sanctuarii. "
        },
        {
            "chapter": 44,
            "verse": 6,
            "name": "Ezekiel 44:6",
            "text": "Et dices ad exasperantem me domum Israël : Hæc dicit Dominus Deus : Sufficiant vobis omnia scelera vestra, domus Israël : "
        },
        {
            "chapter": 44,
            "verse": 7,
            "name": "Ezekiel 44:7",
            "text": "eo quod inducitis filios alienos incircumcisos corde, et incircumcisos carne, ut sint in sanctuario meo, et polluant domum meam : et offertis panes meos, adipem et sanguinem, et dissolvitis pactum meum in omnibus sceleribus vestris. "
        },
        {
            "chapter": 44,
            "verse": 8,
            "name": "Ezekiel 44:8",
            "text": "Et non servastis præcepta sanctuarii mei, et posuistis custodes observationum mearum in sanctuario meo vobismetipsis. "
        },
        {
            "chapter": 44,
            "verse": 9,
            "name": "Ezekiel 44:9",
            "text": "Hæc dicit Dominus Deus : Omnis alienigena incircumcisus corde, et incircumcisus carne, non ingredietur sanctuarium meum : omnis filius alienus qui est in medio filiorum Israël.  "
        },
        {
            "chapter": 44,
            "verse": 10,
            "name": "Ezekiel 44:10",
            "text": " Sed et Levitæ qui longe recesserunt a me in errore filiorum Israël, et erraverunt a me post idola sua, et portaverunt iniquitatem suam, "
        },
        {
            "chapter": 44,
            "verse": 11,
            "name": "Ezekiel 44:11",
            "text": "erunt in sanctuario meo æditui, et janitores portarum domus, et ministri domus : ipsi mactabunt holocausta et victimas populi, et ipsi stabunt in conspectu eorum ut ministrent eis. "
        },
        {
            "chapter": 44,
            "verse": 12,
            "name": "Ezekiel 44:12",
            "text": "Pro eo quod ministraverunt illis in conspectu idolorum suorum, et facti sunt domui Israël in offendiculum iniquitatis : idcirco levavi manum meam super eos, ait Dominus Deus, et portabunt iniquitatem suam. "
        },
        {
            "chapter": 44,
            "verse": 13,
            "name": "Ezekiel 44:13",
            "text": "Et non appropinquabunt ad me ut sacerdotio fungantur mihi, neque accedent ad omne sanctuarium meum juxta Sancta sanctorum : sed portabunt confusionem suam, et scelera sua quæ fecerunt. "
        },
        {
            "chapter": 44,
            "verse": 14,
            "name": "Ezekiel 44:14",
            "text": "Et dabo eos janitores domus in omni ministerio ejus, et in universis quæ fient in ea.  "
        },
        {
            "chapter": 44,
            "verse": 15,
            "name": "Ezekiel 44:15",
            "text": " Sacerdotes autem et Levitæ, filii Sadoc, qui custodierunt cæremonias sanctuarii mei, cum errarent filii Israël a me, ipsi accedent ad me ut ministrent mihi : et stabunt in conspectu meo, ut offerant mihi adipem et sanguinem, ait Dominus Deus. "
        },
        {
            "chapter": 44,
            "verse": 16,
            "name": "Ezekiel 44:16",
            "text": "Ipsi ingredientur sanctuarium meum, et ipsi accedent ad mensam meam, ut ministrent mihi, et custodiant cæremonias meas. "
        },
        {
            "chapter": 44,
            "verse": 17,
            "name": "Ezekiel 44:17",
            "text": "Cumque ingredientur portas atrii interioris, vestibus lineis induentur : nec ascendet super eos quidquam laneum, quando ministrant in portis atrii interioris et intrinsecus. "
        },
        {
            "chapter": 44,
            "verse": 18,
            "name": "Ezekiel 44:18",
            "text": "Vittæ lineæ erunt in capitibus eorum, et feminalia linea erunt in lumbis eorum, et non accingentur in sudore. "
        },
        {
            "chapter": 44,
            "verse": 19,
            "name": "Ezekiel 44:19",
            "text": "Cumque egredientur atrium exterius ad populum, exuent se vestimentis suis in quibus ministraverant, et reponent ea in gazophylacio sanctuarii : et vestient se vestimentis aliis, et non sanctificabunt populum in vestibus suis. "
        },
        {
            "chapter": 44,
            "verse": 20,
            "name": "Ezekiel 44:20",
            "text": "Caput autem suum non radent, neque comam nutrient : sed tondentes attondent capita sua. "
        },
        {
            "chapter": 44,
            "verse": 21,
            "name": "Ezekiel 44:21",
            "text": "Et vinum non bibet omnis sacerdos, quando ingressurus est atrium interius. "
        },
        {
            "chapter": 44,
            "verse": 22,
            "name": "Ezekiel 44:22",
            "text": "Et viduam et repudiatam non accipient uxores, sed virgines de semine domus Israël : sed et viduam quæ fuerit vidua a sacerdote, accipient. "
        },
        {
            "chapter": 44,
            "verse": 23,
            "name": "Ezekiel 44:23",
            "text": "Et populum meum docebunt quid sit inter sanctum et pollutum, et inter mundum et immundum ostendent eis. "
        },
        {
            "chapter": 44,
            "verse": 24,
            "name": "Ezekiel 44:24",
            "text": "Et cum fuerit controversia, stabunt in judiciis meis, et judicabunt : leges meas et præcepta mea in omnibus solemnitatibus meis custodient, et sabbata mea sanctificabunt. "
        },
        {
            "chapter": 44,
            "verse": 25,
            "name": "Ezekiel 44:25",
            "text": "Et ad mortuum hominem non ingredientur, ne polluantur, nisi ad patrem et matrem, et filium et filiam, et fratrem, et sororem quæ alterum virum non habuerit : in quibus contaminabuntur. "
        },
        {
            "chapter": 44,
            "verse": 26,
            "name": "Ezekiel 44:26",
            "text": "Et postquam fuerit emundatus, septem dies numerabuntur ei. "
        },
        {
            "chapter": 44,
            "verse": 27,
            "name": "Ezekiel 44:27",
            "text": "Et in die introitus sui in sanctuarium ad atrium interius, ut ministret mihi in sanctuario, offeret pro peccato suo, ait Dominus Deus. "
        },
        {
            "chapter": 44,
            "verse": 28,
            "name": "Ezekiel 44:28",
            "text": "Non erit autem eis hæreditas : ego hæreditas eorum. Et possessionem non dabitis eis in Israël : ego enim possessio eorum. "
        },
        {
            "chapter": 44,
            "verse": 29,
            "name": "Ezekiel 44:29",
            "text": "Victimam et pro peccato et pro delicto ipsi comedent, et omne votum in Israël ipsorum erit. "
        },
        {
            "chapter": 44,
            "verse": 30,
            "name": "Ezekiel 44:30",
            "text": "Et primitiva omnium primogenitorum, et omnia libamenta ex omnibus quæ offeruntur, sacerdotum erunt : et primitiva ciborum vestrorum dabitis sacerdoti, ut reponat benedictionem domui tuæ. "
        },
        {
            "chapter": 44,
            "verse": 31,
            "name": "Ezekiel 44:31",
            "text": "Omne morticinum, et captum a bestia, de avibus et de pecoribus, non comedent sacerdotes.   "
        }
    ]
}