{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 10,
    "name": "Ezekiel 10",
    "verses": [
        {
            "chapter": 10,
            "verse": 1,
            "name": "Ezekiel 10:1",
            "text": "Et vidi : et ecce in firmamento quod erat super caput cherubim, quasi lapis sapphirus, quasi species similitudinis solii, apparuit super ea. "
        },
        {
            "chapter": 10,
            "verse": 2,
            "name": "Ezekiel 10:2",
            "text": "Et dixit ad virum qui indutus erat lineis, et ait : Ingredere in medio rotarum quæ sunt subtus cherubim, et imple manum tuam prunis ignis quæ sunt inter cherubim, et effunde super civitatem. Ingressusque est in conspectu meo. "
        },
        {
            "chapter": 10,
            "verse": 3,
            "name": "Ezekiel 10:3",
            "text": "Cherubim autem stabant a dextris domus cum ingrederetur vir, et nubes implevit atrium interius. "
        },
        {
            "chapter": 10,
            "verse": 4,
            "name": "Ezekiel 10:4",
            "text": "Et elevata est gloria Domini desuper cherub ad limen domus : et repleta est domus nube, et atrium repletum est splendore gloriæ Domini. "
        },
        {
            "chapter": 10,
            "verse": 5,
            "name": "Ezekiel 10:5",
            "text": "Et sonitus alarum cherubim audiebatur usque ad atrium exterius, quasi vox Dei omnipotentis loquentis. "
        },
        {
            "chapter": 10,
            "verse": 6,
            "name": "Ezekiel 10:6",
            "text": "Cumque præcepisset viro qui indutus erat lineis, dicens : Sume ignem de medio rotarum quæ sunt inter cherubim : ingressus ille stetit juxta rotam. "
        },
        {
            "chapter": 10,
            "verse": 7,
            "name": "Ezekiel 10:7",
            "text": "Et extendit cherub manum de medio cherubim ad ignem qui erat inter cherubim, et sumpsit, et dedit in manus ejus qui indutus erat lineis : qui accipiens egressus est. "
        },
        {
            "chapter": 10,
            "verse": 8,
            "name": "Ezekiel 10:8",
            "text": "Et apparuit in cherubim similitudo manus hominis subtus pennas eorum.  "
        },
        {
            "chapter": 10,
            "verse": 9,
            "name": "Ezekiel 10:9",
            "text": " Et vidi : et ecce quatuor rotæ juxta cherubim : rota una juxta cherub unum, et rota alia juxta cherub unum : species autem rotarum erat quasi visio lapidis chrysolithi : "
        },
        {
            "chapter": 10,
            "verse": 10,
            "name": "Ezekiel 10:10",
            "text": "et aspectus earum similitudo una quatuor, quasi sit rota in medio rotæ. "
        },
        {
            "chapter": 10,
            "verse": 11,
            "name": "Ezekiel 10:11",
            "text": "Cumque ambularent, in quatuor partes gradiebantur, et non revertebantur ambulantes : sed ad locum ad quem ire declinabat quæ prima erat, sequebantur et ceteræ, nec convertebantur. "
        },
        {
            "chapter": 10,
            "verse": 12,
            "name": "Ezekiel 10:12",
            "text": "Et omne corpus earum, et colla, et manus, et pennæ, et circuli, plena erant oculis in circuitu quatuor rotarum. "
        },
        {
            "chapter": 10,
            "verse": 13,
            "name": "Ezekiel 10:13",
            "text": "Et rotas istas vocavit volubiles, audiente me. "
        },
        {
            "chapter": 10,
            "verse": 14,
            "name": "Ezekiel 10:14",
            "text": "Quatuor autem facies habebat unum : facies una, facies cherub, et facies secunda, facies hominis : et in tertio facies leonis, et in quarto facies aquilæ. "
        },
        {
            "chapter": 10,
            "verse": 15,
            "name": "Ezekiel 10:15",
            "text": "Et elevata sunt cherubim : ipsum est animal quod videram juxta fluvium Chobar. "
        },
        {
            "chapter": 10,
            "verse": 16,
            "name": "Ezekiel 10:16",
            "text": "Cumque ambularent cherubim, ibant pariter et rotæ juxta ea : et cum elevarent cherubim alas suas ut exaltarentur de terra, non residebant rotæ, sed et ipsæ juxta erant. "
        },
        {
            "chapter": 10,
            "verse": 17,
            "name": "Ezekiel 10:17",
            "text": "Stantibus illis stabant, et cum elevatis elevabantur : spiritus enim vitæ erat in eis.  "
        },
        {
            "chapter": 10,
            "verse": 18,
            "name": "Ezekiel 10:18",
            "text": " Et egressa est gloria Domini a limine templi, et stetit super cherubim. "
        },
        {
            "chapter": 10,
            "verse": 19,
            "name": "Ezekiel 10:19",
            "text": "Et elevantia cherubim alas suas, exaltata sunt a terra coram me : et illis egredientibus, rotæ quoque subsecutæ sunt : et stetit in introitu portæ domus Domini orientalis, et gloria Dei Israël erat super ea. "
        },
        {
            "chapter": 10,
            "verse": 20,
            "name": "Ezekiel 10:20",
            "text": "Ipsum est animal quod vidi subter Deum Israël juxta fluvium Chobar, et intellexi quia cherubim essent. "
        },
        {
            "chapter": 10,
            "verse": 21,
            "name": "Ezekiel 10:21",
            "text": "Quatuor vultus uni, et quatuor alæ uni : et similitudo manus hominis sub alis eorum. "
        },
        {
            "chapter": 10,
            "verse": 22,
            "name": "Ezekiel 10:22",
            "text": "Et similitudo vultuum eorum, ipsi vultus quos videram juxta fluvium Chobar, et intuitus eorum, et impetus singulorum ante faciem suam ingredi.   "
        }
    ]
}