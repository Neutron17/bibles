{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 39,
    "name": "Ezekiel 39",
    "verses": [
        {
            "chapter": 39,
            "verse": 1,
            "name": "Ezekiel 39:1",
            "text": "Tu autem, fili hominis, vaticinare adversum Gog, et dices :   Hæc dicit Dominus Deus :  Ecce ego super te, Gog,  principem capitis Mosoch et Thubal. "
        },
        {
            "chapter": 39,
            "verse": 2,
            "name": "Ezekiel 39:2",
            "text": " Et circumagam te, et educam te,  et ascendere te faciam de lateribus aquilonis,  et adducam te super montes Israël. "
        },
        {
            "chapter": 39,
            "verse": 3,
            "name": "Ezekiel 39:3",
            "text": " Et percutiam arcum tuum in manu sinistra tua,  et sagittas tuas de manu dextera tua dejiciam. "
        },
        {
            "chapter": 39,
            "verse": 4,
            "name": "Ezekiel 39:4",
            "text": " Super montes Israël cades tu, et omnia agmina tua,  et populi tui qui sunt tecum :  feris, avibus, omnique volatili et bestiis terræ  dedi te ad devorandum. "
        },
        {
            "chapter": 39,
            "verse": 5,
            "name": "Ezekiel 39:5",
            "text": " Super faciem agri cades,  quia ego locutus sum,  ait Dominus Deus. "
        },
        {
            "chapter": 39,
            "verse": 6,
            "name": "Ezekiel 39:6",
            "text": " Et immittam ignem in Magog,  et in his qui habitant in insulis confidenter :  et scient quia ego Dominus. "
        },
        {
            "chapter": 39,
            "verse": 7,
            "name": "Ezekiel 39:7",
            "text": " Et nomen sanctum meum notum faciam in medio populi mei Israël,  et non polluam nomen sanctum meum amplius :  et scient gentes quia ego Dominus, Sanctus Israël. "
        },
        {
            "chapter": 39,
            "verse": 8,
            "name": "Ezekiel 39:8",
            "text": " Ecce venit, et factum est,  ait Dominus Deus :  hæc est dies de qua locutus sum. "
        },
        {
            "chapter": 39,
            "verse": 9,
            "name": "Ezekiel 39:9",
            "text": " Et egredientur habitatores de civitatibus Israël,  et succendent et comburent arma,  clypeum et hastas, arcum et sagittas, et baculos manuum et contos :  et succendent ea igni septem annis. "
        },
        {
            "chapter": 39,
            "verse": 10,
            "name": "Ezekiel 39:10",
            "text": " Et non portabunt ligna de regionibus,  neque succident de saltibus :  quoniam arma succendent igni,  et deprædabuntur eos quibus prædæ fuerant,  et diripient vastatores suos,  ait Dominus Deus. "
        },
        {
            "chapter": 39,
            "verse": 11,
            "name": "Ezekiel 39:11",
            "text": " Et erit in die illa :  dabo Gog locum nominatum sepulchrum in Israël,  vallem viatorum ad orientem maris,  quæ obstupescere faciet prætereuntes :  et sepelient ibi Gog, et omnem multitudinem ejus,  et vocabitur vallis multitudinis Gog. "
        },
        {
            "chapter": 39,
            "verse": 12,
            "name": "Ezekiel 39:12",
            "text": " Et sepelient eos domus Israël,  ut mundent terram septem mensibus. "
        },
        {
            "chapter": 39,
            "verse": 13,
            "name": "Ezekiel 39:13",
            "text": " Sepeliet autem eum omnis populus terræ :  et erit eis nominata dies in qua glorificatus sum,  ait Dominus Deus. "
        },
        {
            "chapter": 39,
            "verse": 14,
            "name": "Ezekiel 39:14",
            "text": " Et viros jugiter constituent lustrantes terram,  qui sepeliant et requirant eos qui remanserant super faciem terræ,  ut emundent eam :  post menses autem septem quærere incipient. "
        },
        {
            "chapter": 39,
            "verse": 15,
            "name": "Ezekiel 39:15",
            "text": " Et circuibunt peragrantes terram :  cumque viderint os hominis, statuent juxta illud titulum,  donec sepeliant illud pollinctores in valle multitudinis Gog. "
        },
        {
            "chapter": 39,
            "verse": 16,
            "name": "Ezekiel 39:16",
            "text": " Nomen autem civitatis Amona :  et mundabunt terram. "
        },
        {
            "chapter": 39,
            "verse": 17,
            "name": "Ezekiel 39:17",
            "text": " Tu ergo, fili hominis, hæc dicit Dominus Deus :  Dic omni volucri, et universis avibus,  cunctisque bestiis agri :  Convenite, properate,  concurrite undique ad victimam meam  quam ego immolo vobis,  victimam grandem super montes Israël,  ut comedatis carnem,  et bibatis sanguinem. "
        },
        {
            "chapter": 39,
            "verse": 18,
            "name": "Ezekiel 39:18",
            "text": " Carnes fortium comedetis,  et sanguinem principum terræ bibetis :  arietum, et agnorum, et hircorum,  taurorumque et altilium, et pinguium omnium. "
        },
        {
            "chapter": 39,
            "verse": 19,
            "name": "Ezekiel 39:19",
            "text": " Et comedetis adipem in saturitatem,  et bibetis sanguinem in ebrietatem,  de victima quam ego immolabo vobis : "
        },
        {
            "chapter": 39,
            "verse": 20,
            "name": "Ezekiel 39:20",
            "text": " et saturabimini super mensam meam  de equo, et equite forti,  et de universis viris bellatoribus,  ait Dominus Deus. "
        },
        {
            "chapter": 39,
            "verse": 21,
            "name": "Ezekiel 39:21",
            "text": " Et ponam gloriam meam in gentibus :  et videbunt omnes gentes judicium meum quod fecerim,  et manum meam quam posuerim super eos. "
        },
        {
            "chapter": 39,
            "verse": 22,
            "name": "Ezekiel 39:22",
            "text": " Et scient domus Israël quia ego Dominus Deus eorum,  a die illa et deinceps. "
        },
        {
            "chapter": 39,
            "verse": 23,
            "name": "Ezekiel 39:23",
            "text": " Et scient gentes quoniam in iniquitate sua capta sit domus Israël,  eo quod dereliquerint me,  et absconderim faciem meam ab eis,  et tradiderim eos in manus hostium,  et ceciderint in gladio universi. "
        },
        {
            "chapter": 39,
            "verse": 24,
            "name": "Ezekiel 39:24",
            "text": " Juxta immunditiam eorum et scelus feci eis,  et abscondi faciem meam ab illis. "
        },
        {
            "chapter": 39,
            "verse": 25,
            "name": "Ezekiel 39:25",
            "text": " Propterea hæc dicit Dominus Deus :  Nunc reducam captivitatem Jacob,  et miserebor omnis domus Israël,  et assumam zelum pro nomine sancto meo. "
        },
        {
            "chapter": 39,
            "verse": 26,
            "name": "Ezekiel 39:26",
            "text": " Et portabunt confusionem suam,  et omnem prævaricationem qua prævaricati sunt in me,  cum habitaverint in terra sua confidenter,  neminem formidantes : "
        },
        {
            "chapter": 39,
            "verse": 27,
            "name": "Ezekiel 39:27",
            "text": " et reduxero eos de populis,  et congregavero de terris inimicorum suorum,  et sanctificatus fuero in eis,  in oculis gentium plurimarum. "
        },
        {
            "chapter": 39,
            "verse": 28,
            "name": "Ezekiel 39:28",
            "text": " Et scient quia ego Dominus Deus eorum,  eo quod transtulerim eos in nationes,  et congregaverim eos super terram suam,  et non dereliquerim quemquam ex eis ibi. "
        },
        {
            "chapter": 39,
            "verse": 29,
            "name": "Ezekiel 39:29",
            "text": " Et non abscondam ultra faciem meam ab eis,  eo quod effuderim spiritum meum super omnem domum Israël,  ait Dominus Deus.  "
        }
    ]
}