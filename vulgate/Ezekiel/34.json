{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 34,
    "name": "Ezekiel 34",
    "verses": [
        {
            "chapter": 34,
            "verse": 1,
            "name": "Ezekiel 34:1",
            "text": "Et factum est verbum Domini ad me, dicens : "
        },
        {
            "chapter": 34,
            "verse": 2,
            "name": "Ezekiel 34:2",
            "text": "Fili hominis, propheta de pastoribus Israël : propheta, et dices pastoribus :   Hæc dicit Dominus Deus :  Væ pastoribus Israël, qui pascebant semetipsos !  nonne greges a pastoribus pascuntur ? "
        },
        {
            "chapter": 34,
            "verse": 3,
            "name": "Ezekiel 34:3",
            "text": " Lac comedebatis,  et lanis operiebamini,  et quod crassum erat occidebatis :  gregem autem meum non pascebatis. "
        },
        {
            "chapter": 34,
            "verse": 4,
            "name": "Ezekiel 34:4",
            "text": " Quod infirmum fuit non consolidastis,  et quod ægrotum non sanastis :  quod confractum est non alligastis,  et quod abjectum est non reduxistis,  et quod perierat non quæsistis :  sed cum austeritate imperabatis eis, et cum potentia. "
        },
        {
            "chapter": 34,
            "verse": 5,
            "name": "Ezekiel 34:5",
            "text": " Et dispersæ sunt oves meæ, eo quod non esset pastor :  et factæ sunt in devorationem omnium bestiarum agri,  et dispersæ sunt. "
        },
        {
            "chapter": 34,
            "verse": 6,
            "name": "Ezekiel 34:6",
            "text": " Erraverunt greges mei in cunctis montibus,  et in universo colle excelso :  et super omnem faciem terræ dispersi sunt greges mei,  et non erat qui requireret :  non erat, inquam, qui requireret. "
        },
        {
            "chapter": 34,
            "verse": 7,
            "name": "Ezekiel 34:7",
            "text": " Propterea, pastores, audite verbum Domini. "
        },
        {
            "chapter": 34,
            "verse": 8,
            "name": "Ezekiel 34:8",
            "text": " Vivo ego, dicit Dominus Deus,  quia pro eo quod facti sunt greges mei in rapinam,  et oves meæ in devorationem omnium bestiarum agri,  eo quod non esset pastor :  neque enim quæsierunt pastores mei gregem meum,  sed pascebant pastores semetipsos,  et greges meos non pascebant : "
        },
        {
            "chapter": 34,
            "verse": 9,
            "name": "Ezekiel 34:9",
            "text": " propterea, pastores, audite verbum Domini. "
        },
        {
            "chapter": 34,
            "verse": 10,
            "name": "Ezekiel 34:10",
            "text": " Hæc dicit Dominus Deus :  Ecce ego ipse super pastores :  requiram gregem meum de manu eorum,  et cessare faciam eos,  ut ultra non pascant gregem,  nec pascant amplius pastores semetipsos :  et liberabo gregem meum de ore eorum,  et non erit ultra eis in escam. "
        },
        {
            "chapter": 34,
            "verse": 11,
            "name": "Ezekiel 34:11",
            "text": " Quia hæc dicit Dominus Deus :  Ecce ego ipse requiram oves meas,  et visitabo eas. "
        },
        {
            "chapter": 34,
            "verse": 12,
            "name": "Ezekiel 34:12",
            "text": " Sicut visitat pastor gregem suum,  in die quando fuerit in medio ovium suarum dissipatarum,  sic visitabo oves meas,  et liberabo eas de omnibus locis  in quibus dispersæ fuerant in die nubis et caliginis. "
        },
        {
            "chapter": 34,
            "verse": 13,
            "name": "Ezekiel 34:13",
            "text": " Et educam eas de populis,  et congregabo eas de terris,  et inducam eas in terram suam,  et pascam eas in montibus Israël,  in rivis, et in cunctis sedibus terræ. "
        },
        {
            "chapter": 34,
            "verse": 14,
            "name": "Ezekiel 34:14",
            "text": " In pascuis uberrimis pascam eas,  et in montibus excelsis Israël erunt pascua earum :  ibi requiescent in herbis virentibus,  et in pascuis pinguibus pascentur super montes Israël. "
        },
        {
            "chapter": 34,
            "verse": 15,
            "name": "Ezekiel 34:15",
            "text": " Ego pascam oves meas, et ego eas accubare faciam,  dicit Dominus Deus. "
        },
        {
            "chapter": 34,
            "verse": 16,
            "name": "Ezekiel 34:16",
            "text": " Quod perierat requiram,  et quod abjectum erat reducam,  et quod confractum fuerat alligabo,  et quod infirmum fuerat consolidabo,  et quod pingue et forte custodiam :  et pascam illas in judicio. "
        },
        {
            "chapter": 34,
            "verse": 17,
            "name": "Ezekiel 34:17",
            "text": " Vos autem, greges mei, hæc dicit Dominus Deus :  Ecce ego judico inter pecus et pecus,  arietum et hircorum. "
        },
        {
            "chapter": 34,
            "verse": 18,
            "name": "Ezekiel 34:18",
            "text": " Nonne satis vobis erat pascua bona depasci ?  insuper et reliquias pascuarum vestrarum conculcastis pedibus vestris :  et cum purissimam aquam biberetis,  reliquam pedibus vestris turbabatis : "
        },
        {
            "chapter": 34,
            "verse": 19,
            "name": "Ezekiel 34:19",
            "text": " et oves meæ his quæ conculcata pedibus vestris fuerant, pascebantur :  et quæ pedes vestri turbaverant, hæc bibebant. "
        },
        {
            "chapter": 34,
            "verse": 20,
            "name": "Ezekiel 34:20",
            "text": " Propterea hæc dicit Dominus Deus ad vos :  Ecce ego ipse judico inter pecus pingue et macilentum : "
        },
        {
            "chapter": 34,
            "verse": 21,
            "name": "Ezekiel 34:21",
            "text": " pro eo quod lateribus et humeris impingebatis,  et cornibus vestris ventilabatis omnia infirma pecora,  donec dispergerentur foras, "
        },
        {
            "chapter": 34,
            "verse": 22,
            "name": "Ezekiel 34:22",
            "text": " salvabo gregem meum,  et non erit ultra in rapinam,  et judicabo inter pecus et pecus. "
        },
        {
            "chapter": 34,
            "verse": 23,
            "name": "Ezekiel 34:23",
            "text": " Et suscitabo super eas pastorem unum qui pascat eas,  servum meum David :  ipse pascet eas,  et ipse erit eis in pastorem. "
        },
        {
            "chapter": 34,
            "verse": 24,
            "name": "Ezekiel 34:24",
            "text": " Ego autem Dominus ero eis in Deum,  et servus meus David princeps in medio eorum :  ego Dominus locutus sum. "
        },
        {
            "chapter": 34,
            "verse": 25,
            "name": "Ezekiel 34:25",
            "text": " Et faciam cum eis pactum pacis,  et cessare faciam bestias pessimas de terra :  et qui habitant in deserto,  securi dormient in saltibus. "
        },
        {
            "chapter": 34,
            "verse": 26,
            "name": "Ezekiel 34:26",
            "text": " Et ponam eos in circuitu collis mei benedictionem,  et deducam imbrem in tempore suo :  pluviæ benedictionis erunt. "
        },
        {
            "chapter": 34,
            "verse": 27,
            "name": "Ezekiel 34:27",
            "text": " Et dabit lignum agri fructum suum,  et terra dabit germen suum,  et erunt in terra sua absque timore :  et scient quia ego Dominus,  cum contrivero catenas jugi eorum,  et eruero eos de manu imperantium sibi. "
        },
        {
            "chapter": 34,
            "verse": 28,
            "name": "Ezekiel 34:28",
            "text": " Et non erunt ultra in rapinam in gentibus,  neque bestiæ terræ devorabunt eos :  sed habitabunt confidenter absque ullo terrore. "
        },
        {
            "chapter": 34,
            "verse": 29,
            "name": "Ezekiel 34:29",
            "text": " Et suscitabo eis germen nominatum,  et non erunt ultra imminuti fame in terra,  neque portabunt ultra opprobrium gentium. "
        },
        {
            "chapter": 34,
            "verse": 30,
            "name": "Ezekiel 34:30",
            "text": " Et scient quia ego Dominus Deus eorum cum eis,  et ipsi populus meus domus Israël,  ait Dominus Deus. "
        },
        {
            "chapter": 34,
            "verse": 31,
            "name": "Ezekiel 34:31",
            "text": " Vos autem, greges mei, greges pascuæ meæ,  homines estis :  et ego Dominus Deus vester,  dicit Dominus Deus.  "
        }
    ]
}