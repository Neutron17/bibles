{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 19,
    "name": "Ezekiel 19",
    "verses": [
        {
            "chapter": 19,
            "verse": 1,
            "name": "Ezekiel 19:1",
            "text": "Et tu assume planctum super principes Israël, "
        },
        {
            "chapter": 19,
            "verse": 2,
            "name": "Ezekiel 19:2",
            "text": "et dices :   Quare mater tua leæna inter leones cubavit ?  in medio leunculorum enutrivit catulos suos ? "
        },
        {
            "chapter": 19,
            "verse": 3,
            "name": "Ezekiel 19:3",
            "text": " Et eduxit unum de leunculis suis,  et leo factus est :  et didicit capere prædam,  hominemque comedere. "
        },
        {
            "chapter": 19,
            "verse": 4,
            "name": "Ezekiel 19:4",
            "text": " Et audierunt de eo gentes :  et non absque vulneribus suis ceperunt eum,  et adduxerunt eum in catenis in terram Ægypti. "
        },
        {
            "chapter": 19,
            "verse": 5,
            "name": "Ezekiel 19:5",
            "text": " Quæ cum vidisset quoniam infirmata est,  et periit exspectatio ejus,  tulit unum de leunculis suis ;  leonem constituit eum. "
        },
        {
            "chapter": 19,
            "verse": 6,
            "name": "Ezekiel 19:6",
            "text": " Qui incedebat inter leones,  et factus est leo :  et didicit prædam capere,  et homines devorare : "
        },
        {
            "chapter": 19,
            "verse": 7,
            "name": "Ezekiel 19:7",
            "text": " didicit viduas facere,  et civitates earum in desertum adducere :  et desolata est terra et plenitudo ejus a voce rugitus illius. "
        },
        {
            "chapter": 19,
            "verse": 8,
            "name": "Ezekiel 19:8",
            "text": " Et convenerunt adversus eum gentes undique de provinciis,  et expanderunt super eum rete suum :  in vulneribus earum captus est, "
        },
        {
            "chapter": 19,
            "verse": 9,
            "name": "Ezekiel 19:9",
            "text": " et miserunt eum in caveam :  in catenis adduxerunt eum ad regem Babylonis,  miseruntque eum in carcerem,  ne audiretur vox ejus ultra super montes Israël. "
        },
        {
            "chapter": 19,
            "verse": 10,
            "name": "Ezekiel 19:10",
            "text": " Mater tua quasi vinea in sanguine tuo super aquam plantata est :  fructus ejus et frondes ejus creverunt ex aquis multis. "
        },
        {
            "chapter": 19,
            "verse": 11,
            "name": "Ezekiel 19:11",
            "text": " Et factæ sunt ei virgæ solidæ in sceptra dominantium,  et exaltata est statura ejus inter frondes,  et vidit altitudinem suam in multitudine palmitum suorum. "
        },
        {
            "chapter": 19,
            "verse": 12,
            "name": "Ezekiel 19:12",
            "text": " Et evulsa est in ira, in terramque projecta,  et ventus urens siccavit fructum ejus :  marcuerunt et arefactæ sunt virgæ roboris ejus :  ignis comedit eam. "
        },
        {
            "chapter": 19,
            "verse": 13,
            "name": "Ezekiel 19:13",
            "text": " Et nunc transplantata est in desertum,  in terra invia et sitienti. "
        },
        {
            "chapter": 19,
            "verse": 14,
            "name": "Ezekiel 19:14",
            "text": " Et egressus est ignis de virga ramorum ejus,  qui fructum ejus comedit :  et non fuit in ea virga fortis,  sceptrum dominantium. Planctus est, et erit in planctum.  "
        }
    ]
}