{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 11,
    "name": "Ezekiel 11",
    "verses": [
        {
            "chapter": 11,
            "verse": 1,
            "name": "Ezekiel 11:1",
            "text": "Et elevavit me spiritus, et introduxit me ad portam domus Domini orientalem, quæ respicit ad solis ortum : et ecce in introitu portæ viginti quinque viri : et vidi in medio eorum Jezoniam filium Azur, et Pheltiam filium Banaiæ, principes populi. "
        },
        {
            "chapter": 11,
            "verse": 2,
            "name": "Ezekiel 11:2",
            "text": "Dixitque ad me : Fili hominis, hi sunt viri qui cogitant iniquitatem, et tractant consilium pessimum in urbe ista, "
        },
        {
            "chapter": 11,
            "verse": 3,
            "name": "Ezekiel 11:3",
            "text": "dicentes : Nonne dudum ædificatæ sunt domus ? hæc est lebes, nos autem carnes. "
        },
        {
            "chapter": 11,
            "verse": 4,
            "name": "Ezekiel 11:4",
            "text": "Idcirco vaticinare de eis, vaticinare, fili hominis. "
        },
        {
            "chapter": 11,
            "verse": 5,
            "name": "Ezekiel 11:5",
            "text": "Et irruit in me spiritus Domini, et dixit ad me : Loquere : Hæc dicit Dominus : Sic locuti estis, domus Israël, et cogitationes cordis vestri ego novi. "
        },
        {
            "chapter": 11,
            "verse": 6,
            "name": "Ezekiel 11:6",
            "text": "Plurimos occidistis in urbe hac, et implestis vias ejus interfectis. "
        },
        {
            "chapter": 11,
            "verse": 7,
            "name": "Ezekiel 11:7",
            "text": "Propterea hæc dicit Dominus Deus : Interfecti vestri, quos posuistis in medio ejus, hi sunt carnes, et hæc est lebes : et educam vos de medio ejus. "
        },
        {
            "chapter": 11,
            "verse": 8,
            "name": "Ezekiel 11:8",
            "text": "Gladium metuistis, et gladium inducam super vos, ait Dominus Deus. "
        },
        {
            "chapter": 11,
            "verse": 9,
            "name": "Ezekiel 11:9",
            "text": "Et ejiciam vos de medio ejus, daboque vos in manu hostium, et faciam in vobis judicia. "
        },
        {
            "chapter": 11,
            "verse": 10,
            "name": "Ezekiel 11:10",
            "text": "Gladio cadetis : in finibus Israël judicabo vos, et scietis quia ego Dominus. "
        },
        {
            "chapter": 11,
            "verse": 11,
            "name": "Ezekiel 11:11",
            "text": "Hæc non erit vobis in lebetem, et vos non eritis in medio ejus in carnes : in finibus Israël judicabo vos, "
        },
        {
            "chapter": 11,
            "verse": 12,
            "name": "Ezekiel 11:12",
            "text": "et scietis quia ego Dominus : quia in præceptis meis non ambulastis, et judicia mea non fecistis, sed juxta judicia gentium quæ in circuitu vestro sunt estis operati. "
        },
        {
            "chapter": 11,
            "verse": 13,
            "name": "Ezekiel 11:13",
            "text": "Et factum est cum prophetarem, Pheltias filius Banaiæ mortuus est : et cecidi in faciem meam clamans voce magna, et dixi : Heu ! heu ! heu ! Domine Deus, consummationem tu facis reliquiarum Israël ?  "
        },
        {
            "chapter": 11,
            "verse": 14,
            "name": "Ezekiel 11:14",
            "text": " Et factum est verbum Domini ad me, dicens : "
        },
        {
            "chapter": 11,
            "verse": 15,
            "name": "Ezekiel 11:15",
            "text": "Fili hominis, fratres tui, fratres tui, viri propinqui tui, et omnis domus Israël, universi quibus dixerunt habitatores Jerusalem : Longe recedite a Domino : nobis data est terra in possessionem. "
        },
        {
            "chapter": 11,
            "verse": 16,
            "name": "Ezekiel 11:16",
            "text": "Propterea hæc dicit Dominus Deus : Quia longe feci eos in gentibus, et quia dispersi eos in terris : ero eis in sanctificationem modicam in terris ad quas venerunt. "
        },
        {
            "chapter": 11,
            "verse": 17,
            "name": "Ezekiel 11:17",
            "text": "Propterea loquere : Hæc dicit Dominus Deus : Congregabo vos de populis, et adunabo de terris in quibus dispersi estis, daboque vobis humum Israël. "
        },
        {
            "chapter": 11,
            "verse": 18,
            "name": "Ezekiel 11:18",
            "text": "Et ingredientur illuc, et auferent omnes offensiones, cunctasque abominationes ejus de illa. "
        },
        {
            "chapter": 11,
            "verse": 19,
            "name": "Ezekiel 11:19",
            "text": "Et dabo eis cor unum, et spiritum novum tribuam in visceribus eorum : et auferam cor lapideum de carne eorum, et dabo eis cor carneum, "
        },
        {
            "chapter": 11,
            "verse": 20,
            "name": "Ezekiel 11:20",
            "text": "ut in præceptis meis ambulent, et judicia mea custodiant, faciantque ea, et sint mihi in populum, et ego sim eis in Deum. "
        },
        {
            "chapter": 11,
            "verse": 21,
            "name": "Ezekiel 11:21",
            "text": "Quorum cor post offendicula et abominationes suas ambulat, horum viam in capite suo ponam, dicit Dominus Deus. "
        },
        {
            "chapter": 11,
            "verse": 22,
            "name": "Ezekiel 11:22",
            "text": "Et elevaverunt cherubim alas suas, et rotæ cum eis, et gloria Dei Israël erat super ea : "
        },
        {
            "chapter": 11,
            "verse": 23,
            "name": "Ezekiel 11:23",
            "text": "et ascendit gloria Domini de medio civitatis, stetitque super montem qui est ad orientem urbis. "
        },
        {
            "chapter": 11,
            "verse": 24,
            "name": "Ezekiel 11:24",
            "text": "Et spiritus levavit me, adduxitque in Chaldæam ad transmigrationem, in visione, in spiritu Dei : et sublata est a me visio quam videram. "
        },
        {
            "chapter": 11,
            "verse": 25,
            "name": "Ezekiel 11:25",
            "text": "Et locutus sum ad transmigrationem omnia verba Domini quæ ostenderat mihi.   "
        }
    ]
}