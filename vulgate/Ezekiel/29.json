{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 29,
    "name": "Ezekiel 29",
    "verses": [
        {
            "chapter": 29,
            "verse": 1,
            "name": "Ezekiel 29:1",
            "text": "In anno decimo, decimo mense, undecima die mensis, factum est verbum Domini ad me, dicens : "
        },
        {
            "chapter": 29,
            "verse": 2,
            "name": "Ezekiel 29:2",
            "text": "Fili hominis, pone faciem tuam contra Pharaonem regem Ægypti, et prophetabis de eo, et de Ægypto universa. "
        },
        {
            "chapter": 29,
            "verse": 3,
            "name": "Ezekiel 29:3",
            "text": "Loquere, et dices :   Hæc dicit Dominus Deus :  Ecce ego ad te, Pharao rex Ægypti, draco magne,  qui cubas in medio fluminum tuorum, et dicis :  Meus est fluvius, et ego feci memetipsum. "
        },
        {
            "chapter": 29,
            "verse": 4,
            "name": "Ezekiel 29:4",
            "text": " Et ponam frenum in maxillis tuis,  et agglutinabo pisces fluminum tuorum squamis tuis,  et extraham te de medio fluminum tuorum,  et universi pisces tui squamis tuis adhærebunt. "
        },
        {
            "chapter": 29,
            "verse": 5,
            "name": "Ezekiel 29:5",
            "text": " Et projiciam te in desertum,  et omnes pisces fluminis tui :  super faciem terræ cades ;  non colligeris, neque congregaberis :  bestiis terræ et volatilibus cæli dedi te ad devorandum. "
        },
        {
            "chapter": 29,
            "verse": 6,
            "name": "Ezekiel 29:6",
            "text": " Et scient omnes habitatores Ægypti quia ego Dominus,  pro eo quod fuisti baculus arundineus domui Israël : "
        },
        {
            "chapter": 29,
            "verse": 7,
            "name": "Ezekiel 29:7",
            "text": " quando apprehenderunt te manu, et confractus es,  et lacerasti omnem humerum eorum :  et innitentibus eis super te comminutus es,  et dissolvisti omnes renes eorum. "
        },
        {
            "chapter": 29,
            "verse": 8,
            "name": "Ezekiel 29:8",
            "text": " Propterea hæc dicit Dominus Deus :  Ecce ego adducam super te gladium,  et interficiam de te hominem et jumentum. "
        },
        {
            "chapter": 29,
            "verse": 9,
            "name": "Ezekiel 29:9",
            "text": " Et erit terra Ægypti in desertum et in solitudinem :  et scient quia ego Dominus,  pro eo quod dixeris : Fluvius meus est, et ego feci eum. "
        },
        {
            "chapter": 29,
            "verse": 10,
            "name": "Ezekiel 29:10",
            "text": " Idcirco ecce ego ad te, et ad flumina tua :  daboque terram Ægypti in solitudines,  gladio dissipatam,  a turre Syenes usque ad terminos Æthiopiæ. "
        },
        {
            "chapter": 29,
            "verse": 11,
            "name": "Ezekiel 29:11",
            "text": " Non pertransibit eam pes hominis,  neque pes jumenti gradietur in ea,  et non habitabitur quadraginta annis. "
        },
        {
            "chapter": 29,
            "verse": 12,
            "name": "Ezekiel 29:12",
            "text": " Daboque terram Ægypti desertam in medio terrarum desertarum,  et civitates ejus in medio urbium subversarum,  et erunt desolatæ quadraginta annis :  et dispergam Ægyptios in nationes,  et ventilabo eos in terras. "
        },
        {
            "chapter": 29,
            "verse": 13,
            "name": "Ezekiel 29:13",
            "text": " Quia hæc dicit Dominus Deus :  Post finem quadraginta annorum congregabo Ægyptum  de populis in quibus dispersi fuerant. "
        },
        {
            "chapter": 29,
            "verse": 14,
            "name": "Ezekiel 29:14",
            "text": " Et reducam captivitatem Ægypti,  et collocabo eos in terra Phathures,  in terra nativitatis suæ,  et erunt ibi in regnum humile. "
        },
        {
            "chapter": 29,
            "verse": 15,
            "name": "Ezekiel 29:15",
            "text": " Inter cetera regna erit humillima,  et non elevabitur ultra super nationes,  et imminuam eos ne imperent gentibus. "
        },
        {
            "chapter": 29,
            "verse": 16,
            "name": "Ezekiel 29:16",
            "text": " Neque erunt ultra domui Israël in confidentia,  docentes iniquitatem ut fugiant, et sequantur eos :  et scient quia ego Dominus Deus.  "
        },
        {
            "chapter": 29,
            "verse": 17,
            "name": "Ezekiel 29:17",
            "text": " Et factum est in vigesimo et septimo anno, in primo, in una mensis : factum est verbum Domini ad me, dicens :  "
        },
        {
            "chapter": 29,
            "verse": 18,
            "name": "Ezekiel 29:18",
            "text": "  Fili hominis, Nabuchodonosor rex Babylonis  servire fecit exercitum suum servitute magna adversum Tyrum :  omne caput decalvatum, et omnis humerus depilatus est :  et merces non est reddita ei, neque exercitui ejus, de Tyro,  pro servitute qua servivit mihi adversus eam. "
        },
        {
            "chapter": 29,
            "verse": 19,
            "name": "Ezekiel 29:19",
            "text": " Propterea hæc dicit Dominus Deus :  Ecce ego dabo Nabuchodonosor regem Babylonis in terra Ægypti :  et accipiet multitudinem ejus,  et deprædabitur manubias ejus,  et diripiet spolia ejus :  et erit merces exercitui illius, "
        },
        {
            "chapter": 29,
            "verse": 20,
            "name": "Ezekiel 29:20",
            "text": " et operi quo servivit adversus eam :  dedi ei terram Ægypti pro eo quod laboraverit mihi,  ait Dominus Deus. "
        },
        {
            "chapter": 29,
            "verse": 21,
            "name": "Ezekiel 29:21",
            "text": " In die illo pullulabit cornu domui Israël,  et tibi dabo apertum os in medio eorum,  et scient quia ego Dominus.  "
        }
    ]
}