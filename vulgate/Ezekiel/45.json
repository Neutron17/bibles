{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 45,
    "name": "Ezekiel 45",
    "verses": [
        {
            "chapter": 45,
            "verse": 1,
            "name": "Ezekiel 45:1",
            "text": "Cumque cœperitis terram dividere sortito, separate primitias Domino, sanctificatum de terra, longitudine viginti quinque millia, et latitudine decem millia : sanctificatum erit in omni termino ejus per circuitum. "
        },
        {
            "chapter": 45,
            "verse": 2,
            "name": "Ezekiel 45:2",
            "text": "Et erit ex omni parte sanctificatum quingentos per quingentos, quadrifariam per circuitum, et quinquaginta cubitis in suburbana ejus per gyrum. "
        },
        {
            "chapter": 45,
            "verse": 3,
            "name": "Ezekiel 45:3",
            "text": "Et a mensura ista mensurabis longitudinem viginti quinque millium, et latitudinem decem millium : et in ipso erit templum, Sanctumque sanctorum. "
        },
        {
            "chapter": 45,
            "verse": 4,
            "name": "Ezekiel 45:4",
            "text": "Sanctificatum de terra erit sacerdotibus ministris sanctuarii, qui accedunt ad ministerium Domini : et erit eis locus in domos, et in sanctuarium sanctitatis. "
        },
        {
            "chapter": 45,
            "verse": 5,
            "name": "Ezekiel 45:5",
            "text": "Viginti quinque autem millia longitudinis, et decem millia latitudinis erunt Levitis qui ministrant domui : ipsi possidebunt viginti gazophylacia. "
        },
        {
            "chapter": 45,
            "verse": 6,
            "name": "Ezekiel 45:6",
            "text": "Et possessionem civitatis dabitis quinque millia latitudinis, et longitudinis viginti quinque millia, secundum separationem sanctuarii, omni domui Israël. "
        },
        {
            "chapter": 45,
            "verse": 7,
            "name": "Ezekiel 45:7",
            "text": "Principi quoque hinc et inde in separationem sanctuarii, et in possessionem civitatis, contra faciem separationis sanctuarii, et contra faciem possessionis urbis, a latere maris usque ad mare, et a latere orientis usque ad orientem : longitudinis autem juxta unamquamque partem, a termino occidentali usque ad terminum orientalem. "
        },
        {
            "chapter": 45,
            "verse": 8,
            "name": "Ezekiel 45:8",
            "text": "De terra erit ei possessio in Israël, et non depopulabuntur ultra principes populum meum : sed terram dabunt domui Israël secundum tribus eorum. "
        },
        {
            "chapter": 45,
            "verse": 9,
            "name": "Ezekiel 45:9",
            "text": "Hæc dicit Dominus Deus : Sufficiat vobis, principes Israël : iniquitatem et rapinas intermittite, et judicium et justitiam facite : separate confinia vestra a populo meo, ait Dominus Deus. "
        },
        {
            "chapter": 45,
            "verse": 10,
            "name": "Ezekiel 45:10",
            "text": "Statera justa, et ephi justum, et batus justus erit vobis. "
        },
        {
            "chapter": 45,
            "verse": 11,
            "name": "Ezekiel 45:11",
            "text": "Ephi et batus æqualia et unius mensuræ erunt, ut capiat decimam partem cori batus, et decimam partem cori ephi : juxta mensuram cori erit æqua libratio eorum. "
        },
        {
            "chapter": 45,
            "verse": 12,
            "name": "Ezekiel 45:12",
            "text": "Siclus autem viginti obolos habet : porro viginti sicli, et viginti quinque sicli, et quindecim sicli, mnam faciunt.  "
        },
        {
            "chapter": 45,
            "verse": 13,
            "name": "Ezekiel 45:13",
            "text": " Et hæ sunt primitiæ quas tolletis : sextam partem ephi de coro frumenti, et sextam partem ephi de coro hordei. "
        },
        {
            "chapter": 45,
            "verse": 14,
            "name": "Ezekiel 45:14",
            "text": "Mensura quoque olei, batus olei, decima pars cori est : et decem bati corum faciunt, quia decem bati implent corum. "
        },
        {
            "chapter": 45,
            "verse": 15,
            "name": "Ezekiel 45:15",
            "text": "Et arietem unum de grege ducentorum, de his quæ nutriunt Israël, in sacrificium, et in holocaustum, et in pacifica, ad expiandum pro eis, ait Dominus Deus. "
        },
        {
            "chapter": 45,
            "verse": 16,
            "name": "Ezekiel 45:16",
            "text": "Omnis populus terræ tenebitur primitiis his principi in Israël. "
        },
        {
            "chapter": 45,
            "verse": 17,
            "name": "Ezekiel 45:17",
            "text": "Et super principem erunt holocausta, et sacrificium, et libamina, in solemnitatibus, et in calendis, et in sabbatis, et in universis solemnitatibus domus Israël : ipse faciet pro peccato sacrificium, et holocaustum, et pacifica, ad expiandum pro domo Israël.  "
        },
        {
            "chapter": 45,
            "verse": 18,
            "name": "Ezekiel 45:18",
            "text": " Hæc dicit Dominus Deus : In primo mense, una mensis, sumes vitulum de armento immaculatum, et expiabis sanctuarium. "
        },
        {
            "chapter": 45,
            "verse": 19,
            "name": "Ezekiel 45:19",
            "text": "Et tollet sacerdos de sanguine quod erit pro peccato, et ponet in postibus domus, et in quatuor angulis crepidinis altaris, et in postibus portæ atrii interioris. "
        },
        {
            "chapter": 45,
            "verse": 20,
            "name": "Ezekiel 45:20",
            "text": "Et sic facies in septima mensis, pro unoquoque qui ignoravit, et errore deceptus est : et expiabis pro domo. "
        },
        {
            "chapter": 45,
            "verse": 21,
            "name": "Ezekiel 45:21",
            "text": "In primo mense, quartadecima die mensis, erit vobis Paschæ solemnitas : septem diebus azyma comedentur. "
        },
        {
            "chapter": 45,
            "verse": 22,
            "name": "Ezekiel 45:22",
            "text": "Et faciet princeps in die illa, pro se et pro universo populo terræ, vitulum pro peccato. "
        },
        {
            "chapter": 45,
            "verse": 23,
            "name": "Ezekiel 45:23",
            "text": "Et in septem dierum solemnitate faciet holocaustum Domino, septem vitulos et septem arietes immaculatos, quotidie septem diebus : et pro peccato hircum caprarum quotidie. "
        },
        {
            "chapter": 45,
            "verse": 24,
            "name": "Ezekiel 45:24",
            "text": "Et sacrificium ephi per vitulum, et ephi per arietem faciet, et olei hin per singula ephi. "
        },
        {
            "chapter": 45,
            "verse": 25,
            "name": "Ezekiel 45:25",
            "text": "Septimo mense, quintadecima die mensis, in solemnitate, faciet sicut supra dicta sunt per septem dies, tam pro peccato quam pro holocausto, et in sacrificio, et in oleo.   "
        }
    ]
}