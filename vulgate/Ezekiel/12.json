{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 12,
    "name": "Ezekiel 12",
    "verses": [
        {
            "chapter": 12,
            "verse": 1,
            "name": "Ezekiel 12:1",
            "text": "Et factus est sermo Domini ad me, dicens : "
        },
        {
            "chapter": 12,
            "verse": 2,
            "name": "Ezekiel 12:2",
            "text": "Fili hominis, in medio domus exasperantis tu habitas : qui oculos habent ad videndum, et non vident, et aures ad audiendum, et non audiunt : quia domus exasperans est. "
        },
        {
            "chapter": 12,
            "verse": 3,
            "name": "Ezekiel 12:3",
            "text": "Tu ergo, fili hominis, fac tibi vasa transmigrationis, et transmigrabis per diem coram eis. Transmigrabis autem de loco tuo ad locum alterum in conspectu eorum, si forte aspiciant, quia domus exasperans est : "
        },
        {
            "chapter": 12,
            "verse": 4,
            "name": "Ezekiel 12:4",
            "text": "et efferes foras vasa tua quasi vasa transmigrantis per diem in conspectu eorum : tu autem egredieris vespere coram eis, sicut egreditur migrans. "
        },
        {
            "chapter": 12,
            "verse": 5,
            "name": "Ezekiel 12:5",
            "text": "Ante oculos eorum perfode tibi parietem, et egredieris per eum. "
        },
        {
            "chapter": 12,
            "verse": 6,
            "name": "Ezekiel 12:6",
            "text": "In conspectu eorum in humeris portaberis ; in caligine effereris : faciem tuam velabis, et non videbis terram, quia portentum dedi te domui Israël. "
        },
        {
            "chapter": 12,
            "verse": 7,
            "name": "Ezekiel 12:7",
            "text": "Feci ergo sicut præceperat mihi Dominus : vasa mea protuli quasi vasa transmigrantis per diem, et vespere perfodi mihi parietem manu : et in caligine egressus sum, in humeris portatus in conspectu eorum. "
        },
        {
            "chapter": 12,
            "verse": 8,
            "name": "Ezekiel 12:8",
            "text": "Et factus est sermo Domini mane ad me, dicens : "
        },
        {
            "chapter": 12,
            "verse": 9,
            "name": "Ezekiel 12:9",
            "text": "Fili hominis, numquid non dixerunt ad te domus Israël, domus exasperans : Quid tu facis ? "
        },
        {
            "chapter": 12,
            "verse": 10,
            "name": "Ezekiel 12:10",
            "text": "Dic ad eos :   Hæc dicit Dominus Deus :  Super ducem onus istud, qui est in Jerusalem,  et super omnem domum Israël, quæ est in medio eorum. "
        },
        {
            "chapter": 12,
            "verse": 11,
            "name": "Ezekiel 12:11",
            "text": "Dic :  Ego portentum vestrum :  quomodo feci, sic fiet illis :  in transmigrationem et in captivitatem ibunt. "
        },
        {
            "chapter": 12,
            "verse": 12,
            "name": "Ezekiel 12:12",
            "text": " Et dux qui est in medio eorum,  in humeris portabitur ; in caligine egredietur :  parietem perfodient, ut educant eum ;  facies ejus operietur, ut non videat oculo terram. "
        },
        {
            "chapter": 12,
            "verse": 13,
            "name": "Ezekiel 12:13",
            "text": " Et extendam rete meum super eum,  et capietur in sagena mea :  et adducam eum in Babylonem, in terram Chaldæorum,  et ipsam non videbit :  ibique morietur. "
        },
        {
            "chapter": 12,
            "verse": 14,
            "name": "Ezekiel 12:14",
            "text": " Et omnes qui circa eum sunt,  præsidium ejus, et agmina ejus,  dispergam in omnem ventum,  et gladium evaginabo post eos. "
        },
        {
            "chapter": 12,
            "verse": 15,
            "name": "Ezekiel 12:15",
            "text": " Et scient quia ego Dominus,  quando dispersero illos in gentibus,  et disseminavero eos in terris. "
        },
        {
            "chapter": 12,
            "verse": 16,
            "name": "Ezekiel 12:16",
            "text": " Et relinquam ex eis viros paucos  a gladio, et fame, et pestilentia,  ut enarrent omnia scelera eorum  in gentibus ad quas ingredientur,  et scient quia ego Dominus. "
        },
        {
            "chapter": 12,
            "verse": 17,
            "name": "Ezekiel 12:17",
            "text": "Et factus est sermo Domini ad me, dicens : "
        },
        {
            "chapter": 12,
            "verse": 18,
            "name": "Ezekiel 12:18",
            "text": " Fili hominis, panem tuum in conturbatione comede,  sed et aquam tuam in festinatione et mœrore bibe. "
        },
        {
            "chapter": 12,
            "verse": 19,
            "name": "Ezekiel 12:19",
            "text": " Et dices ad populum terræ :  Hæc dicit Dominus Deus  ad eos qui habitant in Jerusalem, in terra Israël :  Panem suum in sollicitudine comedent,  et aquam suam in desolatione bibent :  ut desoletur terra a multitudine sua,  propter iniquitatem omnium qui habitant in ea. "
        },
        {
            "chapter": 12,
            "verse": 20,
            "name": "Ezekiel 12:20",
            "text": " Et civitates quæ nunc habitantur, desolatæ erunt,  terraque deserta,  et scietis quia ego Dominus.  "
        },
        {
            "chapter": 12,
            "verse": 21,
            "name": "Ezekiel 12:21",
            "text": " Et factus est sermo Domini ad me, dicens :  "
        },
        {
            "chapter": 12,
            "verse": 22,
            "name": "Ezekiel 12:22",
            "text": "  Fili hominis, quod est proverbium istud  vobis in terra Israël, dicentium :  In longum differentur dies,  et peribit omnis visio ? "
        },
        {
            "chapter": 12,
            "verse": 23,
            "name": "Ezekiel 12:23",
            "text": " Ideo dic ad eos :  Hæc dicit Dominus Deus :  Quiescere faciam proverbium istud,  neque vulgo dicetur ultra in Israël :  et loquere ad eos quod appropinquaverint dies,  et sermo omnis visionis. "
        },
        {
            "chapter": 12,
            "verse": 24,
            "name": "Ezekiel 12:24",
            "text": " Non enim erit ultra omnis visio cassa,  neque divinatio ambigua in medio filiorum Israël : "
        },
        {
            "chapter": 12,
            "verse": 25,
            "name": "Ezekiel 12:25",
            "text": " quia ego Dominus loquar,  et quodcumque locutus fuero verbum, fiet,  et non prolongabitur amplius :  sed in diebus vestris, domus exasperans,  loquar verbum, et faciam illud,  dicit Dominus Deus. "
        },
        {
            "chapter": 12,
            "verse": 26,
            "name": "Ezekiel 12:26",
            "text": "Et factus est sermo Domini ad me, dicens : "
        },
        {
            "chapter": 12,
            "verse": 27,
            "name": "Ezekiel 12:27",
            "text": " Fili hominis, ecce domus Israël dicentium :  Visio quam hic videt,  in dies multos et in tempora longa iste prophetat. "
        },
        {
            "chapter": 12,
            "verse": 28,
            "name": "Ezekiel 12:28",
            "text": " Propterea dic ad eos :  Hæc dicit Dominus Deus :  Non prolongabitur ultra omnis sermo meus :  verbum quod locutus fuero, complebitur,  dicit Dominus Deus.  "
        }
    ]
}