{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 41,
    "name": "Ezekiel 41",
    "verses": [
        {
            "chapter": 41,
            "verse": 1,
            "name": "Ezekiel 41:1",
            "text": "Et introduxit me in templum, et mensus est frontes : sex cubitos latitudinis hinc, et sex cubitos latitudinis inde, latitudinem tabernaculi. "
        },
        {
            "chapter": 41,
            "verse": 2,
            "name": "Ezekiel 41:2",
            "text": "Et latitudo portæ decem cubitorum erat : et latera portæ, quinque cubitis hinc, et quinque cubitis inde : et mensus est longitudinem ejus quadraginta cubitorum, et latitudinem viginti cubitorum. "
        },
        {
            "chapter": 41,
            "verse": 3,
            "name": "Ezekiel 41:3",
            "text": "Et introgressus intrinsecus, mensus est in fronte portæ duos cubitos : et portam, sex cubitorum : et latitudinem portæ septem cubitorum. "
        },
        {
            "chapter": 41,
            "verse": 4,
            "name": "Ezekiel 41:4",
            "text": "Et mensus est longitudinem ejus viginti cubitorum, et latitudinem ejus viginti cubitorum, ante faciem templi. Et dixit ad me : Hoc est Sanctum sanctorum. "
        },
        {
            "chapter": 41,
            "verse": 5,
            "name": "Ezekiel 41:5",
            "text": "Et mensus est parietem domus sex cubitorum : et latitudinem lateris quatuor cubitorum undique per circuitum domus. "
        },
        {
            "chapter": 41,
            "verse": 6,
            "name": "Ezekiel 41:6",
            "text": "Latera autem, latus ad latus, bis triginta tria : et erant eminentia, quæ ingrederentur per parietem domus, in lateribus per circuitum, ut continerent, et non attingerent parietem templi.  "
        },
        {
            "chapter": 41,
            "verse": 7,
            "name": "Ezekiel 41:7",
            "text": " Et platea erat in rotundum, ascendens sursum per cochleam, et in cœnaculum templi deferebat per gyrum : idcirco latius erat templum in superioribus : et sic de inferioribus ascendebatur ad superiora in medium. "
        },
        {
            "chapter": 41,
            "verse": 8,
            "name": "Ezekiel 41:8",
            "text": "Et vidi in domo altitudinem per circuitum, fundata latera ad mensuram calami sex cubitorum spatio : "
        },
        {
            "chapter": 41,
            "verse": 9,
            "name": "Ezekiel 41:9",
            "text": "et latitudinem per parietem lateris forinsecus quinque cubitorum : et erat interior domus in lateribus domus. "
        },
        {
            "chapter": 41,
            "verse": 10,
            "name": "Ezekiel 41:10",
            "text": "Et inter gazophylacia latitudinem viginti cubitorum in circuitu domus undique, "
        },
        {
            "chapter": 41,
            "verse": 11,
            "name": "Ezekiel 41:11",
            "text": "et ostium lateris ad orationem : ostium unum ad viam aquilonis, et ostium unum ad viam australem : et latitudinem loci ad orationem, quinque cubitorum in circuitu. "
        },
        {
            "chapter": 41,
            "verse": 12,
            "name": "Ezekiel 41:12",
            "text": "Et ædificium, quod erat separatum, versumque ad viam respicientem ad mare, latitudinis septuaginta cubitorum : paries autem ædificii, quinque cubitorum latitudinis per circuitum : et longitudo ejus nonaginta cubitorum.  "
        },
        {
            "chapter": 41,
            "verse": 13,
            "name": "Ezekiel 41:13",
            "text": " Et mensus est domus longitudinem, centum cubitorum : et quod separatum erat ædificium, et parietes ejus, longitudinis centum cubitorum. "
        },
        {
            "chapter": 41,
            "verse": 14,
            "name": "Ezekiel 41:14",
            "text": "Latitudo autem ante faciem domus, et ejus quod erat separatum contra orientem, centum cubitorum. "
        },
        {
            "chapter": 41,
            "verse": 15,
            "name": "Ezekiel 41:15",
            "text": "Et mensus est longitudinem ædificii contra faciem ejus, quod erat separatum ad dorsum : ethecas ex utraque parte centum cubitorum : et templum interius, et vestibula atrii. "
        },
        {
            "chapter": 41,
            "verse": 16,
            "name": "Ezekiel 41:16",
            "text": "Limina, et fenestras obliquas, et ethecas in circuitu per tres partes, contra uniuscujusque limen, stratumque ligno per gyrum in circuitu : terra autem usque ad fenestras, et fenestræ clausæ super ostia. "
        },
        {
            "chapter": 41,
            "verse": 17,
            "name": "Ezekiel 41:17",
            "text": "Et usque ad domum interiorem, et forinsecus per omnem parietem in circuitu, intrinsecus et forinsecus, ad mensuram. "
        },
        {
            "chapter": 41,
            "verse": 18,
            "name": "Ezekiel 41:18",
            "text": "Et fabrefacta cherubim et palmæ : et palma inter cherub et cherub, duasque facies habebat cherub. "
        },
        {
            "chapter": 41,
            "verse": 19,
            "name": "Ezekiel 41:19",
            "text": "Faciem hominis juxta palmam ex hac parte, et faciem leonis juxta palmam ex alia parte : expressam per omnem domum in circuitu. "
        },
        {
            "chapter": 41,
            "verse": 20,
            "name": "Ezekiel 41:20",
            "text": "De terra usque ad superiora portæ, cherubim et palmæ cælatæ erant in pariete templi. "
        },
        {
            "chapter": 41,
            "verse": 21,
            "name": "Ezekiel 41:21",
            "text": "Limen quadrangulum, et facies sanctuarii, aspectus contra aspectum. "
        },
        {
            "chapter": 41,
            "verse": 22,
            "name": "Ezekiel 41:22",
            "text": "Altaris lignei trium cubitorum altitudo, et longitudo ejus duorum cubitorum : et anguli ejus, et longitudo ejus, et parietes ejus lignei. Et locutus est ad me : Hæc est mensa coram Domino. "
        },
        {
            "chapter": 41,
            "verse": 23,
            "name": "Ezekiel 41:23",
            "text": "Et duo ostia erant in templo et in sanctuario. "
        },
        {
            "chapter": 41,
            "verse": 24,
            "name": "Ezekiel 41:24",
            "text": "Et in duobus ostiis ex utraque parte bina erant ostiola quæ in se invicem plicabantur : bina enim ostia erant ex utraque parte ostiorum. "
        },
        {
            "chapter": 41,
            "verse": 25,
            "name": "Ezekiel 41:25",
            "text": "Et cælata erant in ipsis ostiis templi cherubim, et sculpturæ palmarum, sicut in parietibus quoque expressæ erant : quam ob rem et grossiora erant ligna in vestibuli fronte forinsecus. "
        },
        {
            "chapter": 41,
            "verse": 26,
            "name": "Ezekiel 41:26",
            "text": "Super quæ fenestræ obliquæ, et similitudo palmarum hinc atque inde in humerulis vestibuli, secundum latera domus, latitudinemque parietum.   "
        }
    ]
}