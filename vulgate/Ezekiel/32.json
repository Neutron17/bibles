{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 32,
    "name": "Ezekiel 32",
    "verses": [
        {
            "chapter": 32,
            "verse": 1,
            "name": "Ezekiel 32:1",
            "text": "Et factum est, duodecimo anno, in mense duodecimo, in una mensis : factum est verbum Domini ad me, dicens : "
        },
        {
            "chapter": 32,
            "verse": 2,
            "name": "Ezekiel 32:2",
            "text": "Fili hominis, assume lamentum super Pharaonem regem Ægypti, et dices ad eum :   Leoni gentium assimilatus es,  et draconi qui est in mari :  et ventilabas cornu in fluminibus tuis,  et conturbabas aquas pedibus tuis,  et conculcabas flumina earum. "
        },
        {
            "chapter": 32,
            "verse": 3,
            "name": "Ezekiel 32:3",
            "text": " Propterea hæc dicit Dominus Deus :  Expandam super te rete meum in multitudine populorum multorum,  et extraham te in sagena mea. "
        },
        {
            "chapter": 32,
            "verse": 4,
            "name": "Ezekiel 32:4",
            "text": " Et projiciam te in terram ;  super faciem agri abjiciam te :  et habitare faciam super te omnia volatilia cæli,  et saturabo de te bestias universæ terræ. "
        },
        {
            "chapter": 32,
            "verse": 5,
            "name": "Ezekiel 32:5",
            "text": " Et dabo carnes tuas super montes,  et implebo colles tuos sanie tua. "
        },
        {
            "chapter": 32,
            "verse": 6,
            "name": "Ezekiel 32:6",
            "text": " Et irrigabo terram fœtore sanguinis tui super montes,  et valles implebuntur ex te. "
        },
        {
            "chapter": 32,
            "verse": 7,
            "name": "Ezekiel 32:7",
            "text": " Et operiam, cum extinctus fueris, cælum,  et nigrescere faciam stellas ejus :  solem nube tegam,  et luna non dabit lumen suum. "
        },
        {
            "chapter": 32,
            "verse": 8,
            "name": "Ezekiel 32:8",
            "text": " Omnia luminaria cæli mœrere faciam super te,  et dabo tenebras super terram tuam,  dicit Dominus Deus,  cum ceciderint vulnerati tui in medio terræ,  ait Dominus Deus. "
        },
        {
            "chapter": 32,
            "verse": 9,
            "name": "Ezekiel 32:9",
            "text": " Et irritabo cor populorum multorum,  cum induxero contritionem tuam in gentibus super terras quas nescis. "
        },
        {
            "chapter": 32,
            "verse": 10,
            "name": "Ezekiel 32:10",
            "text": " Et stupescere faciam super te populos multos,  et reges eorum horrore nimio formidabunt super te,  cum volare cœperit gladius meus super facies eorum :  et obstupescent repente singuli pro anima sua in die ruinæ tuæ. "
        },
        {
            "chapter": 32,
            "verse": 11,
            "name": "Ezekiel 32:11",
            "text": " Quia hæc dicit Dominus Deus :  Gladius regis Babylonis veniet tibi. "
        },
        {
            "chapter": 32,
            "verse": 12,
            "name": "Ezekiel 32:12",
            "text": " In gladiis fortium dejiciam multitudinem tuam :  inexpugnabiles omnes gentes hæ,  et vastabunt superbiam Ægypti,  et dissipabitur multitudo ejus. "
        },
        {
            "chapter": 32,
            "verse": 13,
            "name": "Ezekiel 32:13",
            "text": " Et perdam omnia jumenta ejus,  quæ erant super aquas plurimas :  et non conturbabit eas pes hominis ultra,  neque ungula jumentorum turbabit eas. "
        },
        {
            "chapter": 32,
            "verse": 14,
            "name": "Ezekiel 32:14",
            "text": " Tunc purissimas reddam aquas eorum,  et flumina eorum quasi oleum adducam,  ait Dominus Deus, "
        },
        {
            "chapter": 32,
            "verse": 15,
            "name": "Ezekiel 32:15",
            "text": " cum dedero terram Ægypti desolatam :  deseretur autem terra a plenitudine sua  quando percussero omnes habitatores ejus :  et scient quia ego Dominus. "
        },
        {
            "chapter": 32,
            "verse": 16,
            "name": "Ezekiel 32:16",
            "text": " Planctus est, et plangent eum :  filiæ gentium plangent eum :  super Ægyptum et super multitudinem ejus plangent eum,  ait Dominus Deus.  "
        },
        {
            "chapter": 32,
            "verse": 17,
            "name": "Ezekiel 32:17",
            "text": " Et factum est in duodecimo anno, in quintadecima mensis : factum est verbum Domini ad me, dicens :  "
        },
        {
            "chapter": 32,
            "verse": 18,
            "name": "Ezekiel 32:18",
            "text": "  Fili hominis, cane lugubre super multitudinem Ægypti :  et detrahe eam ipsam, et filias gentium robustarum, ad terram ultimam,  cum his qui descendunt in lacum. "
        },
        {
            "chapter": 32,
            "verse": 19,
            "name": "Ezekiel 32:19",
            "text": " Quo pulchrior es ?  descende, et dormi cum incircumcisis. "
        },
        {
            "chapter": 32,
            "verse": 20,
            "name": "Ezekiel 32:20",
            "text": " In medio interfectorum gladio cadent ;  gladius datus est :  attraxerunt eam et omnes populos ejus. "
        },
        {
            "chapter": 32,
            "verse": 21,
            "name": "Ezekiel 32:21",
            "text": " Loquentur ei potentissimi robustorum de medio inferni,  qui cum auxiliatoribus ejus descenderunt,  et dormierunt incircumcisi interfecti gladio. "
        },
        {
            "chapter": 32,
            "verse": 22,
            "name": "Ezekiel 32:22",
            "text": " Ibi Assur, et omnis multitudo ejus :  in circuitu illius sepulchra ejus,  omnes interfecti, et qui ceciderunt gladio. "
        },
        {
            "chapter": 32,
            "verse": 23,
            "name": "Ezekiel 32:23",
            "text": " Quorum data sunt sepulchra in novissimis laci,  et facta est multitudo ejus per gyrum sepulchri ejus :  universi interfecti, cadentesque gladio,  qui dederant quondam formidinem in terra viventium. "
        },
        {
            "chapter": 32,
            "verse": 24,
            "name": "Ezekiel 32:24",
            "text": " Ibi Ælam, et omnis multitudo ejus per gyrum sepulchri sui :  omnes hi interfecti, ruentesque gladio,  qui descenderunt incircumcisi ad terram ultimam ;  qui posuerunt terrorem suum in terra viventium,  et portaverunt ignominiam suam cum his qui descendunt in lacum. "
        },
        {
            "chapter": 32,
            "verse": 25,
            "name": "Ezekiel 32:25",
            "text": " In medio interfectorum  posuerunt cubile ejus in universis populis ejus :  in circuitu ejus sepulchrum illius :  omnes hi incircumcisi, interfectique gladio.  Dederunt enim terrorem suum in terra viventium,  et portaverunt ignominiam suam cum his qui descendunt in lacum :  in medio interfectorum positi sunt. "
        },
        {
            "chapter": 32,
            "verse": 26,
            "name": "Ezekiel 32:26",
            "text": " Ibi Mosoch et Thubal, et omnis multitudo ejus :  in circuitu ejus sepulchra illius :  omnes hi incircumcisi, interfectique et cadentes gladio,  quia dederunt formidinem suam in terra viventium. "
        },
        {
            "chapter": 32,
            "verse": 27,
            "name": "Ezekiel 32:27",
            "text": " Et non dormient cum fortibus,  cadentibusque, et incircumcisis,  qui descenderunt ad infernum cum armis suis,  et posuerunt gladios suos sub capitibus suis,  et fuerunt iniquitates eorum in ossibus eorum :  quia terror fortium facti sunt in terra viventium. "
        },
        {
            "chapter": 32,
            "verse": 28,
            "name": "Ezekiel 32:28",
            "text": " Et tu ergo in medio incircumcisorum contereris,  et dormies cum interfectis gladio. "
        },
        {
            "chapter": 32,
            "verse": 29,
            "name": "Ezekiel 32:29",
            "text": " Ibi Idumæa, et reges ejus, et omnes duces ejus,  qui dati sunt cum exercitu suo cum interfectis gladio,  et qui cum incircumcisis dormierunt,  et cum his qui descendunt in lacum. "
        },
        {
            "chapter": 32,
            "verse": 30,
            "name": "Ezekiel 32:30",
            "text": " Ibi principes aquilonis omnes, et universi venatores,  qui deducti sunt cum interfectis, paventes,  et in sua fortitudine confusi :  qui dormierunt incircumcisi  cum interfectis gladio,  et portaverunt confusionem suam  cum his qui descendunt in lacum. "
        },
        {
            "chapter": 32,
            "verse": 31,
            "name": "Ezekiel 32:31",
            "text": " Vidit eos Pharao, et consolatus est  super universa multitudine sua,  quæ interfecta est gladio :  Pharao, et omnis exercitus ejus,  ait Dominus Deus. "
        },
        {
            "chapter": 32,
            "verse": 32,
            "name": "Ezekiel 32:32",
            "text": " Quia dedi terrorem meum in terra viventium,  et dormivit in medio incircumcisorum cum interfectis gladio :  Pharao, et omnis multitudo ejus,  ait Dominus Deus.  "
        }
    ]
}