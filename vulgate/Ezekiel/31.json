{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 31,
    "name": "Ezekiel 31",
    "verses": [
        {
            "chapter": 31,
            "verse": 1,
            "name": "Ezekiel 31:1",
            "text": "Et factum est in anno undecimo, tertio mense, una mensis : factum est verbum Domini ad me, dicens : "
        },
        {
            "chapter": 31,
            "verse": 2,
            "name": "Ezekiel 31:2",
            "text": "Fili hominis, dic Pharaoni regi Ægypti et populo ejus :   Cui similis factus es in magnitudine tua ? "
        },
        {
            "chapter": 31,
            "verse": 3,
            "name": "Ezekiel 31:3",
            "text": " ecce Assur quasi cedrus in Libano,  pulcher ramis, et frondibus nemorosus, excelsusque altitudine,  et inter condensas frondes elevatum est cacumen ejus. "
        },
        {
            "chapter": 31,
            "verse": 4,
            "name": "Ezekiel 31:4",
            "text": " Aquæ nutrierunt illum ;  abyssus exaltavit illum :  flumina ejus manabant in circuitu radicum ejus,  et rivos suos emisit ad universa ligna regionis. "
        },
        {
            "chapter": 31,
            "verse": 5,
            "name": "Ezekiel 31:5",
            "text": " Propterea elevata est altitudo ejus super omnia ligna regionis,  et multiplicata sunt arbusta ejus,  et elevati sunt rami ejus præ aquis multis. "
        },
        {
            "chapter": 31,
            "verse": 6,
            "name": "Ezekiel 31:6",
            "text": " Cumque extendisset umbram suam,  in ramis ejus fecerunt nidos omnia volatilia cæli :  et sub frondibus ejus genuerunt omnes bestiæ saltuum,  et sub umbraculo illius habitabat cœtus gentium plurimarum. "
        },
        {
            "chapter": 31,
            "verse": 7,
            "name": "Ezekiel 31:7",
            "text": " Eratque pulcherrimus in magnitudine sua,  et in dilatatione arbustorum suorum :  erat enim radix illius juxta aquas multas. "
        },
        {
            "chapter": 31,
            "verse": 8,
            "name": "Ezekiel 31:8",
            "text": " Cedri non fuerunt altiores illo in paradiso Dei ;  abietes non adæquaverunt summitatem ejus,  et platani non fuerunt æquæ frondibus illius :  omne lignum paradisi Dei non est assimilatum illi,  et pulchritudini ejus. "
        },
        {
            "chapter": 31,
            "verse": 9,
            "name": "Ezekiel 31:9",
            "text": " Quoniam speciosum feci eum,  et multis condensisque frondibus,  et æmulata sunt eum omnia ligna voluptatis  quæ erant in paradiso Dei. "
        },
        {
            "chapter": 31,
            "verse": 10,
            "name": "Ezekiel 31:10",
            "text": " Propterea hæc dicit Dominus Deus :  Pro eo quod sublimatus est in altitudine,  et dedit summitatem suam virentem atque condensam,  et elevatum est cor ejus in altitudine sua : "
        },
        {
            "chapter": 31,
            "verse": 11,
            "name": "Ezekiel 31:11",
            "text": " tradidi eum in manu fortissimi gentium :  faciens faciet ei :  juxta impietatem ejus ejeci eum. "
        },
        {
            "chapter": 31,
            "verse": 12,
            "name": "Ezekiel 31:12",
            "text": " Et succident eum alieni,  et crudelissimi nationum,  et projicient eum super montes :  et in cunctis convallibus corruent rami ejus,  et confringentur arbusta ejus in universis rupibus terræ :  et recedent de umbraculo ejus omnes populi terræ,  et relinquent eum. "
        },
        {
            "chapter": 31,
            "verse": 13,
            "name": "Ezekiel 31:13",
            "text": " In ruina ejus habitaverunt omnia volatilia cæli,  et in ramis ejus fuerunt universæ bestiæ regionis. "
        },
        {
            "chapter": 31,
            "verse": 14,
            "name": "Ezekiel 31:14",
            "text": " Quam ob rem non elevabuntur in altitudine sua omnia ligna aquarum,  nec ponent sublimitatem suam inter nemorosa atque frondosa,  nec stabunt in sublimitate sua omnia quæ irrigantur aquis :  quia omnes traditi sunt in mortem ad terram ultimam,  in medio filiorum hominum,  ad eos qui descendunt in lacum. "
        },
        {
            "chapter": 31,
            "verse": 15,
            "name": "Ezekiel 31:15",
            "text": " Hæc dicit Dominus Deus :  In die quando descendit ad inferos, induxi luctum :  operui eum abysso,  et prohibui flumina ejus,  et coërcui aquas multas :  contristatus est super eum Libanus,  et omnia ligna agri concussa sunt. "
        },
        {
            "chapter": 31,
            "verse": 16,
            "name": "Ezekiel 31:16",
            "text": " A sonitu ruinæ ejus commovi gentes  cum deducerem eum ad infernum  cum his qui descendebant in lacum :  et consolata sunt in terra infima  omnia ligna voluptatis egregia atque præclara in Libano,  universa quæ irrigabantur aquis. "
        },
        {
            "chapter": 31,
            "verse": 17,
            "name": "Ezekiel 31:17",
            "text": " Nam et ipsi cum eo descendent in infernum ad interfectos gladio :  et brachium uniuscujusque sedebit sub umbraculo ejus  in medio nationum. "
        },
        {
            "chapter": 31,
            "verse": 18,
            "name": "Ezekiel 31:18",
            "text": " Cui assimilatus es, o inclyte atque sublimis inter ligna voluptatis ?  ecce deductus es cum lignis voluptatis ad terram ultimam :  in medio incircumcisorum dormies,  cum eis qui interfecti sunt gladio :  ipse est Pharao, et omnis multitudo ejus,  dicit Dominus Deus.  "
        }
    ]
}