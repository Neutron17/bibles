{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 17,
    "name": "Ezekiel 17",
    "verses": [
        {
            "chapter": 17,
            "verse": 1,
            "name": "Ezekiel 17:1",
            "text": "Et factum est verbum Domini ad me, dicens : "
        },
        {
            "chapter": 17,
            "verse": 2,
            "name": "Ezekiel 17:2",
            "text": "Fili hominis, propone ænigma, et narra parabolam ad domum Israël, "
        },
        {
            "chapter": 17,
            "verse": 3,
            "name": "Ezekiel 17:3",
            "text": "et dices : Hæc dicit Dominus Deus : Aquila grandis magnarum alarum, longo membrorum ductu, plena plumis et varietate, venit ad Libanum, et tulit medullam cedri. "
        },
        {
            "chapter": 17,
            "verse": 4,
            "name": "Ezekiel 17:4",
            "text": "Summitatem frondium ejus avulsit, et transportavit eam in terram Chanaan : in urbe negotiatorum posuit illam. "
        },
        {
            "chapter": 17,
            "verse": 5,
            "name": "Ezekiel 17:5",
            "text": "Et tulit de semine terræ, et posuit illud in terra pro semine, ut firmaret radicem super aquas multas : in superficie posuit illud. "
        },
        {
            "chapter": 17,
            "verse": 6,
            "name": "Ezekiel 17:6",
            "text": "Cumque germinasset, crevit in vineam latiorem, humili statura, respicientibus ramis ejus ad eam, et radices ejus sub illa erant : facta est ergo vinea, et fructificavit in palmites, et emisit propagines. "
        },
        {
            "chapter": 17,
            "verse": 7,
            "name": "Ezekiel 17:7",
            "text": "Et facta est aquila altera grandis, magnis alis, multisque plumis : et ecce vinea ista quasi mittens radices suas ad eam, palmites suos extendit ad illam, ut irrigaret eam de areolis germinis sui. "
        },
        {
            "chapter": 17,
            "verse": 8,
            "name": "Ezekiel 17:8",
            "text": "In terra bona super aquas multas plantata est, ut faciat frondes, et portet fructum, ut sit in vineam grandem. "
        },
        {
            "chapter": 17,
            "verse": 9,
            "name": "Ezekiel 17:9",
            "text": "Dic : Hæc dicit Dominus Deus : Ergone prosperabitur ? nonne radices ejus evellet, et fructus ejus distringet, et siccabit omnes palmites germinis ejus, et arescet, et non in brachio grandi, neque in populo multo, ut evelleret eam radicitus ? "
        },
        {
            "chapter": 17,
            "verse": 10,
            "name": "Ezekiel 17:10",
            "text": "Ecce plantata est : ergone prosperabitur ? nonne, cum tetigerit eam ventus urens, siccabitur, et in areis germinis sui arescet ?  "
        },
        {
            "chapter": 17,
            "verse": 11,
            "name": "Ezekiel 17:11",
            "text": " Et factum est verbum Domini ad me, dicens : "
        },
        {
            "chapter": 17,
            "verse": 12,
            "name": "Ezekiel 17:12",
            "text": "Dic ad domum exasperantem : Nescitis quid ista significent ? Dic : Ecce venit rex Babylonis in Jerusalem, et assumet regem et principes ejus, et adducet eos ad semetipsum in Babylonem. "
        },
        {
            "chapter": 17,
            "verse": 13,
            "name": "Ezekiel 17:13",
            "text": "Et tollet de semine regni, ferietque cum eo fœdus, et ab eo accipiet jusjurandum. Sed et fortes terræ tollet, "
        },
        {
            "chapter": 17,
            "verse": 14,
            "name": "Ezekiel 17:14",
            "text": "ut sit regnum humile, et non elevetur, sed custodiat pactum ejus, et servet illud. "
        },
        {
            "chapter": 17,
            "verse": 15,
            "name": "Ezekiel 17:15",
            "text": "Qui recedens ab eo misit nuntios ad Ægyptum, ut daret sibi equos et populum multum : numquid prosperabitur, vel consequetur salutem, qui fecit hæc ? et qui dissolvit pactum, numquid effugiet ? "
        },
        {
            "chapter": 17,
            "verse": 16,
            "name": "Ezekiel 17:16",
            "text": "Vivo ego, dicit Dominus Deus, quoniam in loco regis qui constituit eum regem, cujus fecit irritum juramentum, et solvit pactum quod habebat cum eo, in medio Babylonis morietur. "
        },
        {
            "chapter": 17,
            "verse": 17,
            "name": "Ezekiel 17:17",
            "text": "Et non in exercitu grandi, neque in populo multo, faciet contra eum Pharao prælium : in jactu aggeris, et in exstructione vallorum, ut interficiat animas multas. "
        },
        {
            "chapter": 17,
            "verse": 18,
            "name": "Ezekiel 17:18",
            "text": "Spreverat enim juramentum, ut solveret fœdus, et ecce dedit manum suam : et cum omnia hæc fecerit, non effugiet. "
        },
        {
            "chapter": 17,
            "verse": 19,
            "name": "Ezekiel 17:19",
            "text": "Propterea hæc dicit Dominus Deus : Vivo ego, quoniam juramentum quod sprevit, et fœdus quod prævaricatus est, ponam in caput ejus. "
        },
        {
            "chapter": 17,
            "verse": 20,
            "name": "Ezekiel 17:20",
            "text": "Et expandam super eum rete meum, et comprehendetur in sagena mea : et adducam eum in Babylonem, et judicabo eum ibi in prævaricatione qua despexit me. "
        },
        {
            "chapter": 17,
            "verse": 21,
            "name": "Ezekiel 17:21",
            "text": "Et omnes profugi ejus, cum universo agmine suo, gladio cadent : residui autem in omnem ventum dispergentur : et scietis quia ego Dominus locutus sum. "
        },
        {
            "chapter": 17,
            "verse": 22,
            "name": "Ezekiel 17:22",
            "text": "Hæc dicit Dominus Deus : Et sumam ego de medulla cedri sublimis, et ponam : de vertice ramorum ejus tenerum distringam, et plantabo super montem excelsum et eminentem. "
        },
        {
            "chapter": 17,
            "verse": 23,
            "name": "Ezekiel 17:23",
            "text": "In monte sublimi Israël plantabo illud, et erumpet in germen, et faciet fructum, et erit in cedrum magnam : et habitabunt sub ea omnes volucres, et universum volatile sub umbra frondium ejus nidificabit : "
        },
        {
            "chapter": 17,
            "verse": 24,
            "name": "Ezekiel 17:24",
            "text": "et scient omnia ligna regionis quia ego Dominus humiliavi lignum sublime, et exaltavi lignum humile ; et siccavi lignum viride, et frondere feci lignum aridum. Ego Dominus locutus sum, et feci.   "
        }
    ]
}