{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 27,
    "name": "Ezekiel 27",
    "verses": [
        {
            "chapter": 27,
            "verse": 1,
            "name": "Ezekiel 27:1",
            "text": "Et factum est verbum Domini ad me, dicens : "
        },
        {
            "chapter": 27,
            "verse": 2,
            "name": "Ezekiel 27:2",
            "text": "Tu ergo, fili hominis, assume super Tyrum lamentum : "
        },
        {
            "chapter": 27,
            "verse": 3,
            "name": "Ezekiel 27:3",
            "text": "et dices Tyro, quæ habitat in introitu maris, negotiationi populorum ad insulas multas :   Hæc dicit Dominus Deus :  O Tyre, tu dixisti : Perfecti decoris ego sum, "
        },
        {
            "chapter": 27,
            "verse": 4,
            "name": "Ezekiel 27:4",
            "text": " et in corde maris sita.  Finitimi tui qui te ædificaverunt, impleverunt decorem tuum : "
        },
        {
            "chapter": 27,
            "verse": 5,
            "name": "Ezekiel 27:5",
            "text": " abietibus de Sanir exstruxerunt te cum omnibus tabulatis maris :  cedrum de Libano tulerunt ut facerent tibi malum. "
        },
        {
            "chapter": 27,
            "verse": 6,
            "name": "Ezekiel 27:6",
            "text": " Quercus de Basan dolaverunt in remos tuos,  et transtra tua fecerunt tibi ex ebore indico,  et prætoriola de insulis Italiæ. "
        },
        {
            "chapter": 27,
            "verse": 7,
            "name": "Ezekiel 27:7",
            "text": " Byssus varia de Ægypto texta est tibi in velum  ut poneretur in malo :  hyacinthus et purpura de insulis Elisa  facta sunt operimentum tuum. "
        },
        {
            "chapter": 27,
            "verse": 8,
            "name": "Ezekiel 27:8",
            "text": " Habitatores Sidonis et Aradii fuerunt remiges tui :  sapientes tui, Tyre, facti sunt gubernatores tui. "
        },
        {
            "chapter": 27,
            "verse": 9,
            "name": "Ezekiel 27:9",
            "text": " Senes Giblii et prudentes ejus  habuerunt nautas ad ministerium variæ supellectilis tuæ :  omnes naves maris, et nautæ earum,  fuerunt in populo negotiationis tuæ. "
        },
        {
            "chapter": 27,
            "verse": 10,
            "name": "Ezekiel 27:10",
            "text": " Persæ, et Lydii, et Libyes erant in exercitu tuo  viri bellatores tui :  clypeum et galeam suspenderunt in te pro ornatu tuo. "
        },
        {
            "chapter": 27,
            "verse": 11,
            "name": "Ezekiel 27:11",
            "text": " Filii Aradii cum exercitu tuo erant super muros tuos in circuitu :  sed et Pigmæi qui erant in turribus tuis,  pharetras suas suspenderunt in muris tuis per gyrum :  ipsi compleverunt pulchritudinem tuam. "
        },
        {
            "chapter": 27,
            "verse": 12,
            "name": "Ezekiel 27:12",
            "text": " Carthaginenses negotiatores tui,  a multitudine cunctarum divitiarum,  argento, ferro, stanno, plumboque  repleverunt nundinas tuas. "
        },
        {
            "chapter": 27,
            "verse": 13,
            "name": "Ezekiel 27:13",
            "text": " Græcia, Thubal, et Mosoch, ipsi institores tui :  mancipia, et vasa ærea advexerunt populo tuo. "
        },
        {
            "chapter": 27,
            "verse": 14,
            "name": "Ezekiel 27:14",
            "text": " De domo Thogorma, equos, et equites, et mulos  adduxerunt ad forum tuum. "
        },
        {
            "chapter": 27,
            "verse": 15,
            "name": "Ezekiel 27:15",
            "text": " Filii Dedan negotiatores tui ;  insulæ multæ, negotiatio manus tuæ :  dentes eburneos et hebeninos commutaverunt in pretio tuo. "
        },
        {
            "chapter": 27,
            "verse": 16,
            "name": "Ezekiel 27:16",
            "text": " Syrus negotiator tuus propter multitudinem operum tuorum :  gemmam, et purpuram, et scutulata,  et byssum, et sericum, et chodchod  proposuerunt in mercatu tuo. "
        },
        {
            "chapter": 27,
            "verse": 17,
            "name": "Ezekiel 27:17",
            "text": " Juda et terra Israël, ipsi institores tui in frumento primo :  balsamum, et mel, et oleum, et resinam  proposuerunt in nundinis tuis. "
        },
        {
            "chapter": 27,
            "verse": 18,
            "name": "Ezekiel 27:18",
            "text": " Damascenus negotiator tuus in multitudine operum tuorum,  in multitudine diversarum opum,  in vino pingui, in lanis coloris optimi. "
        },
        {
            "chapter": 27,
            "verse": 19,
            "name": "Ezekiel 27:19",
            "text": " Dan, et Græcia, et Mosel,  in nundinis tuis proposuerunt ferrum fabrefactum :  stacte et calamus in negotiatione tua. "
        },
        {
            "chapter": 27,
            "verse": 20,
            "name": "Ezekiel 27:20",
            "text": " Dedan institores tui in tapetibus ad sedendum. "
        },
        {
            "chapter": 27,
            "verse": 21,
            "name": "Ezekiel 27:21",
            "text": " Arabia et universi principes Cedar,  ipsi negotiatores manus tuæ :  cum agnis, et arietibus, et hædis,  venerunt ad te negotiatores tui. "
        },
        {
            "chapter": 27,
            "verse": 22,
            "name": "Ezekiel 27:22",
            "text": " Venditores Saba et Reema, ipsi negotiatores tui :  cum universis primis aromatibus, et lapide pretioso, et auro,  quod proposuerunt in mercatu tuo. "
        },
        {
            "chapter": 27,
            "verse": 23,
            "name": "Ezekiel 27:23",
            "text": " Haran, et Chene, et Eden, negotiatores tui ;  Saba, Assur, et Chelmad venditores tui. "
        },
        {
            "chapter": 27,
            "verse": 24,
            "name": "Ezekiel 27:24",
            "text": " Ipsi negotiatores tui multifariam,  involucris hyacinthi, et polymitorum,  gazarumque pretiosarum,  quæ obvolutæ et astrictæ erant funibus :  cedros quoque habebant in negotiationibus tuis. "
        },
        {
            "chapter": 27,
            "verse": 25,
            "name": "Ezekiel 27:25",
            "text": " Naves maris, principes tui in negotiatione tua :  et repleta es, et glorificata nimis in corde maris. "
        },
        {
            "chapter": 27,
            "verse": 26,
            "name": "Ezekiel 27:26",
            "text": " In aquis multis adduxerunt te remiges tui :  ventus auster contrivit te in corde maris. "
        },
        {
            "chapter": 27,
            "verse": 27,
            "name": "Ezekiel 27:27",
            "text": " Divitiæ tuæ, et thesauri tui,  et multiplex instrumentum tuum :  nautæ tui et gubernatores tui,  qui tenebant supellectilem tuam,  et populo tuo præerant :  viri quoque bellatores tui, qui erant in te,  cum universa multitudine tua quæ est in medio tui,  cadent in corde maris in die ruinæ tuæ : "
        },
        {
            "chapter": 27,
            "verse": 28,
            "name": "Ezekiel 27:28",
            "text": " a sonitu clamoris gubernatorum tuorum conturbabuntur classes. "
        },
        {
            "chapter": 27,
            "verse": 29,
            "name": "Ezekiel 27:29",
            "text": " Et descendent de navibus suis omnes qui tenebant remum :  nautæ et universi gubernatores maris in terra stabunt. "
        },
        {
            "chapter": 27,
            "verse": 30,
            "name": "Ezekiel 27:30",
            "text": " Et ejulabunt super te voce magna :  et clamabunt amare,  et superjacient pulverem capitibus suis,  et cinere conspergentur. "
        },
        {
            "chapter": 27,
            "verse": 31,
            "name": "Ezekiel 27:31",
            "text": " Et radent super te calvitium,  et accingentur ciliciis :  et plorabunt te in amaritudine animæ, ploratu amarissimo. "
        },
        {
            "chapter": 27,
            "verse": 32,
            "name": "Ezekiel 27:32",
            "text": " Et assument super te carmen lugubre,  et plangent te :  Quæ est ut Tyrus, quæ obmutuit in medio maris ? "
        },
        {
            "chapter": 27,
            "verse": 33,
            "name": "Ezekiel 27:33",
            "text": " Quæ in exitu negotiationum tuarum de mari  implesti populos multos :  in multitudine divitiarum tuarum, et populorum tuorum,  ditasti reges terræ. "
        },
        {
            "chapter": 27,
            "verse": 34,
            "name": "Ezekiel 27:34",
            "text": " Nunc contrita es a mari :  in profundis aquarum opes tuæ,  et omnis multitudo tua quæ erat in medio tui, ceciderunt. "
        },
        {
            "chapter": 27,
            "verse": 35,
            "name": "Ezekiel 27:35",
            "text": " Universi habitatores insularum obstupuerunt super te,  et reges earum omnes tempestate perculsi mutaverunt vultus. "
        },
        {
            "chapter": 27,
            "verse": 36,
            "name": "Ezekiel 27:36",
            "text": " Negotiatores populorum sibilaverunt super te :  ad nihilum deducta es,  et non eris usque in perpetuum.  "
        }
    ]
}