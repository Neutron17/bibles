{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 24,
    "name": "Ezekiel 24",
    "verses": [
        {
            "chapter": 24,
            "verse": 1,
            "name": "Ezekiel 24:1",
            "text": "Et factum est verbum Domini ad me in anno nono, in mense decimo, decima die mensis, dicens : "
        },
        {
            "chapter": 24,
            "verse": 2,
            "name": "Ezekiel 24:2",
            "text": "Fili hominis, scribe tibi nomen diei hujus, in qua confirmatus est rex Babylonis adversum Jerusalem hodie. "
        },
        {
            "chapter": 24,
            "verse": 3,
            "name": "Ezekiel 24:3",
            "text": "Et dices per proverbium ad domum irritatricem parabolam, et loqueris ad eos : Hæc dicit Dominus Deus : Pone ollam ; pone, inquam, et mitte in eam aquam. "
        },
        {
            "chapter": 24,
            "verse": 4,
            "name": "Ezekiel 24:4",
            "text": "Congere frusta ejus in eam, omnem partem bonam, femur et armum, electa et ossibus plena. "
        },
        {
            "chapter": 24,
            "verse": 5,
            "name": "Ezekiel 24:5",
            "text": "Pinguissimum pecus assume, compone quoque strues ossium sub ea : efferbuit coctio ejus, et discocta sunt ossa illius in medio ejus. "
        },
        {
            "chapter": 24,
            "verse": 6,
            "name": "Ezekiel 24:6",
            "text": "Propterea hæc dicit Dominus Deus : Væ civitati sanguinum, ollæ cujus rubigo in ea est, et rubigo ejus non exivit de ea ! per partes et per partes suas ejice eam : non cecidit super eam sors. "
        },
        {
            "chapter": 24,
            "verse": 7,
            "name": "Ezekiel 24:7",
            "text": "Sanguis enim ejus in medio ejus est ; super limpidissimam petram effudit illum : non effudit illum super terram, ut possit operiri pulvere. "
        },
        {
            "chapter": 24,
            "verse": 8,
            "name": "Ezekiel 24:8",
            "text": "Ut superinducerem indignationem meam, et vindicta ulciscerer, dedi sanguinem ejus super petram limpidissimam, ne operiretur. "
        },
        {
            "chapter": 24,
            "verse": 9,
            "name": "Ezekiel 24:9",
            "text": "Propterea hæc dicit Dominus Deus : Væ civitati sanguinum, cujus ego grandem faciam pyram ! "
        },
        {
            "chapter": 24,
            "verse": 10,
            "name": "Ezekiel 24:10",
            "text": "Congere ossa, quæ igne succendam : consumentur carnes, et coquetur universa compositio, et ossa tabescent. "
        },
        {
            "chapter": 24,
            "verse": 11,
            "name": "Ezekiel 24:11",
            "text": "Pone quoque eam super prunas vacuam, ut incalescat, et liquefiat æs ejus, et confletur in medio ejus inquinamentum ejus, et consumatur rubigo ejus. "
        },
        {
            "chapter": 24,
            "verse": 12,
            "name": "Ezekiel 24:12",
            "text": "Multo labore sudatum est, et non exivit de ea nimia rubigo ejus, neque per ignem. "
        },
        {
            "chapter": 24,
            "verse": 13,
            "name": "Ezekiel 24:13",
            "text": "Immunditia tua execrabilis, quia mundare te volui, et non es mundata a sordibus tuis : sed nec mundaberis prius, donec quiescere faciam indignationem meam in te. "
        },
        {
            "chapter": 24,
            "verse": 14,
            "name": "Ezekiel 24:14",
            "text": "Ego Dominus locutus sum : veniet, et faciam : non transeam, nec parcam, nec placabor : juxta vias tuas, et juxta adinventiones tuas judicabo te, dicit Dominus.  "
        },
        {
            "chapter": 24,
            "verse": 15,
            "name": "Ezekiel 24:15",
            "text": " Et factum est verbum Domini ad me, dicens : "
        },
        {
            "chapter": 24,
            "verse": 16,
            "name": "Ezekiel 24:16",
            "text": "Fili hominis, ecce ego tollo a te desiderabile oculorum tuorum in plaga : et non planges, neque plorabis, neque fluent lacrimæ tuæ. "
        },
        {
            "chapter": 24,
            "verse": 17,
            "name": "Ezekiel 24:17",
            "text": "Ingemisce tacens : mortuorum luctum non facies : corona tua circumligata sit tibi, et calceamenta tua erunt in pedibus tuis : nec amictu ora velabis, nec cibos lugentium comedes. "
        },
        {
            "chapter": 24,
            "verse": 18,
            "name": "Ezekiel 24:18",
            "text": "Locutus sum ergo ad populum mane, et mortua est uxor mea vespere : fecique mane sicut præceperat mihi. "
        },
        {
            "chapter": 24,
            "verse": 19,
            "name": "Ezekiel 24:19",
            "text": "Et dixit ad me populus : Quare non indicas nobis quid ista significent quæ tu facis ? "
        },
        {
            "chapter": 24,
            "verse": 20,
            "name": "Ezekiel 24:20",
            "text": "Et dixi ad eos : Sermo Domini factus est ad me, dicens : "
        },
        {
            "chapter": 24,
            "verse": 21,
            "name": "Ezekiel 24:21",
            "text": "Loquere domui Israël : Hæc dicit Dominus Deus : Ecce ego polluam sanctuarium meum, superbiam imperii vestri, et desiderabile oculorum vestrorum, et super quo pavet anima vestra : filii vestri et filiæ vestræ quas reliquistis, gladio cadent. "
        },
        {
            "chapter": 24,
            "verse": 22,
            "name": "Ezekiel 24:22",
            "text": "Et facietis sicut feci : ora amictu non velabitis, et cibos lugentium non comedetis : "
        },
        {
            "chapter": 24,
            "verse": 23,
            "name": "Ezekiel 24:23",
            "text": "coronas habebitis in capitibus vestris, et calceamenta in pedibus : non plangetis, neque flebitis, sed tabescetis in iniquitatibus vestris, et unusquisque gemet ad fratrem suum. "
        },
        {
            "chapter": 24,
            "verse": 24,
            "name": "Ezekiel 24:24",
            "text": "Eritque Ezechiel vobis in portentum : juxta omnia quæ fecit, facietis cum venerit istud : et scietis quia ego Dominus Deus. "
        },
        {
            "chapter": 24,
            "verse": 25,
            "name": "Ezekiel 24:25",
            "text": "Et tu, fili hominis, ecce in die qua tollam ab eis fortitudinem eorum, et gaudium dignitatis, et desiderium oculorum eorum, super quo requiescunt animæ eorum, filios et filias eorum : "
        },
        {
            "chapter": 24,
            "verse": 26,
            "name": "Ezekiel 24:26",
            "text": "in die illa, cum venerit fugiens ad te ut annuntiet tibi : "
        },
        {
            "chapter": 24,
            "verse": 27,
            "name": "Ezekiel 24:27",
            "text": "in die, inquam illa, aperietur os tuum cum eo qui fugit, et loqueris, et non silebis ultra : erisque eis in portentum, et scietis quia ego Dominus.   "
        }
    ]
}