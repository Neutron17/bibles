{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 46,
    "name": "Ezekiel 46",
    "verses": [
        {
            "chapter": 46,
            "verse": 1,
            "name": "Ezekiel 46:1",
            "text": "Hæc dicit Dominus Deus : Porta atrii interioris quæ respicit ad orientem, erit clausa sex diebus in quibus opus fit : die autem sabbati aperietur, sed et in die calendarum aperietur. "
        },
        {
            "chapter": 46,
            "verse": 2,
            "name": "Ezekiel 46:2",
            "text": "Et intrabit princeps per viam vestibuli portæ deforis, et stabit in limine portæ : et facient sacerdotes holocaustum ejus, et pacifica ejus : et adorabit super limen portæ, et egredietur : porta autem non claudetur usque ad vesperam. "
        },
        {
            "chapter": 46,
            "verse": 3,
            "name": "Ezekiel 46:3",
            "text": "Et adorabit populus terræ ad ostium portæ illius in sabbatis et in calendis coram Domino. "
        },
        {
            "chapter": 46,
            "verse": 4,
            "name": "Ezekiel 46:4",
            "text": "Holocaustum autem hoc offeret princeps Domino : in die sabbati, sex agnos immaculatos, et arietem immaculatum, "
        },
        {
            "chapter": 46,
            "verse": 5,
            "name": "Ezekiel 46:5",
            "text": "et sacrificium ephi per arietem, in agnis autem sacrificium quod dederit manus ejus, et olei hin per singula ephi. "
        },
        {
            "chapter": 46,
            "verse": 6,
            "name": "Ezekiel 46:6",
            "text": "In die autem calendarum vitulum de armento immaculatum, et sex agni et arietes immaculati erunt. "
        },
        {
            "chapter": 46,
            "verse": 7,
            "name": "Ezekiel 46:7",
            "text": "Et ephi per vitulum, ephi quoque per arietem faciet sacrificium : de agnis autem sicut invenerit manus ejus, et olei hin per singula ephi. "
        },
        {
            "chapter": 46,
            "verse": 8,
            "name": "Ezekiel 46:8",
            "text": "Cumque ingressurus est princeps, per viam vestibuli portæ ingrediatur, et per eamdem viam exeat. "
        },
        {
            "chapter": 46,
            "verse": 9,
            "name": "Ezekiel 46:9",
            "text": "Et cum intrabit populus terræ in conspectu Domini in solemnitatibus, qui ingreditur per portam aquilonis ut adoret, egrediatur per viam portæ meridianæ : porro qui ingreditur per viam portæ meridianæ, egrediatur per viam portæ aquilonis. Non revertetur per viam portæ per quam ingressus est, sed e regione illius egredietur. "
        },
        {
            "chapter": 46,
            "verse": 10,
            "name": "Ezekiel 46:10",
            "text": "Princeps autem in medio eorum cum ingredientibus ingredietur, et cum egredientibus egredietur. "
        },
        {
            "chapter": 46,
            "verse": 11,
            "name": "Ezekiel 46:11",
            "text": "Et in nundinis, et in solemnitatibus, erit sacrificium ephi per vitulum, et ephi per arietem : agnis autem erit sacrificium sicut invenerit manus ejus, et olei hin per singula ephi. "
        },
        {
            "chapter": 46,
            "verse": 12,
            "name": "Ezekiel 46:12",
            "text": "Cum autem fecerit princeps spontaneum holocaustum, aut pacifica voluntaria Domino, aperietur ei porta quæ respicit ad orientem, et faciet holocaustum suum et pacifica sua, sicut fieri solet in die sabbati : et egredietur, claudeturque porta postquam exierit. "
        },
        {
            "chapter": 46,
            "verse": 13,
            "name": "Ezekiel 46:13",
            "text": "Et agnum ejusdem anni immaculatum faciet holocaustum quotidie Domino : semper mane faciet illud. "
        },
        {
            "chapter": 46,
            "verse": 14,
            "name": "Ezekiel 46:14",
            "text": "Et faciet sacrificium super eo cata mane mane sextam partem ephi, et de oleo tertiam partem hin, ut misceatur similæ : sacrificium Domino legitimum, juge atque perpetuum. "
        },
        {
            "chapter": 46,
            "verse": 15,
            "name": "Ezekiel 46:15",
            "text": "Faciet agnum, et sacrificium, et oleum cata mane mane, holocaustum sempiternum. "
        },
        {
            "chapter": 46,
            "verse": 16,
            "name": "Ezekiel 46:16",
            "text": "Hæc dicit Dominus Deus : Si dederit princeps donum alicui de filiis suis, hæreditas ejus filiorum suorum erit : possidebunt eam hæreditarie. "
        },
        {
            "chapter": 46,
            "verse": 17,
            "name": "Ezekiel 46:17",
            "text": "Si autem dederit legatum de hæreditate sua uni servorum suorum, erit illius usque ad annum remissionis, et revertetur ad principem : hæreditas autem ejus filiis ejus erit. "
        },
        {
            "chapter": 46,
            "verse": 18,
            "name": "Ezekiel 46:18",
            "text": "Et non accipiet princeps de hæreditate populi per violentiam, et de possessione eorum : sed de possessione sua hæreditatem dabit filiis suis, ut non dispergatur populus meus unusquisque a possessione sua.  "
        },
        {
            "chapter": 46,
            "verse": 19,
            "name": "Ezekiel 46:19",
            "text": " Et introduxit me per ingressum qui erat ex latere portæ, in gazophylacia sanctuarii ad sacerdotes, quæ respiciebant ad aquilonem : et erat ibi locus vergens ad occidentem. "
        },
        {
            "chapter": 46,
            "verse": 20,
            "name": "Ezekiel 46:20",
            "text": "Et dixit ad me : Iste est locus ubi coquent sacerdotes pro peccato et pro delicto : ubi coquent sacrificium, ut non efferant in atrium exterius, et sanctificetur populus. "
        },
        {
            "chapter": 46,
            "verse": 21,
            "name": "Ezekiel 46:21",
            "text": "Et eduxit me in atrium exterius, et circumduxit me per quatuor angulos atrii : et ecce atriolum erat in angulo atrii, atriola singula per angulos atrii. "
        },
        {
            "chapter": 46,
            "verse": 22,
            "name": "Ezekiel 46:22",
            "text": "In quatuor angulis atrii atriola disposita, quadraginta cubitorum per longum, et triginta per latum : mensuræ unius quatuor erant. "
        },
        {
            "chapter": 46,
            "verse": 23,
            "name": "Ezekiel 46:23",
            "text": "Et paries per circuitum ambiens quatuor atriola : et culinæ fabricatæ erant subter porticus per gyrum. "
        },
        {
            "chapter": 46,
            "verse": 24,
            "name": "Ezekiel 46:24",
            "text": "Et dixit ad me : Hæc est domus culinarum, in qua coquent ministri domus Domini victimas populi.   "
        }
    ]
}