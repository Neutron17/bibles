{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 25,
    "name": "Ezekiel 25",
    "verses": [
        {
            "chapter": 25,
            "verse": 1,
            "name": "Ezekiel 25:1",
            "text": "Et factus est sermo Domini ad me, dicens : "
        },
        {
            "chapter": 25,
            "verse": 2,
            "name": "Ezekiel 25:2",
            "text": "Fili hominis, pone faciem tuam contra filios Ammon, et prophetabis de eis. "
        },
        {
            "chapter": 25,
            "verse": 3,
            "name": "Ezekiel 25:3",
            "text": "Et dices filiis Ammon :   Audite verbum Domini Dei.  Hæc dicit Dominus Deus :  Pro eo quod dixisti : Euge, euge,  super sanctuarium meum, quia pollutum est ;  et super terram Israël, quoniam desolata est ;  et super domum Juda, quoniam ducti sunt in captivitatem : "
        },
        {
            "chapter": 25,
            "verse": 4,
            "name": "Ezekiel 25:4",
            "text": " idcirco ego tradam te filiis orientalibus in hæreditatem :  et collocabunt caulas suas in te,  et ponent in te tentoria sua :  ipsi comedent fruges tuas,  et ipsi bibent lac tuum. "
        },
        {
            "chapter": 25,
            "verse": 5,
            "name": "Ezekiel 25:5",
            "text": " Daboque Rabbath in habitaculum camelorum,  et filios Ammon in cubile pecorum :  et scietis quia ego Dominus. "
        },
        {
            "chapter": 25,
            "verse": 6,
            "name": "Ezekiel 25:6",
            "text": " Quia hæc dicit Dominus Deus :  Pro eo quod plausisti manu et percussisti pede,  et gavisa es ex toto affectu super terram Israël, "
        },
        {
            "chapter": 25,
            "verse": 7,
            "name": "Ezekiel 25:7",
            "text": " idcirco ecce ego extendam manum meam super te,  et tradam te in direptionem gentium,  et interficiam te de populis,  et perdam de terris, et conteram :  et scies quia ego Dominus. "
        },
        {
            "chapter": 25,
            "verse": 8,
            "name": "Ezekiel 25:8",
            "text": " Hæc dicit Dominus Deus :  Pro eo quod dixerunt Moab et Seir :  Ecce sicut omnes gentes, domus Juda : "
        },
        {
            "chapter": 25,
            "verse": 9,
            "name": "Ezekiel 25:9",
            "text": " idcirco ecce ego aperiam humerum Moab de civitatibus,  de civitatibus, inquam, ejus, et de finibus ejus,  inclytas terræ Bethiesimoth, et Beelmeon, et Cariathaim, "
        },
        {
            "chapter": 25,
            "verse": 10,
            "name": "Ezekiel 25:10",
            "text": " filiis orientis cum filiis Ammon,  et dabo eam in hæreditatem,  ut non sit ultra memoria filiorum Ammon in gentibus. "
        },
        {
            "chapter": 25,
            "verse": 11,
            "name": "Ezekiel 25:11",
            "text": " Et in Moab faciam judicia,  et scient quia ego Dominus. "
        },
        {
            "chapter": 25,
            "verse": 12,
            "name": "Ezekiel 25:12",
            "text": " Hæc dicit Dominus Deus :  Pro eo quod fecit Idumæa ultionem ut se vindicaret de filiis Juda,  peccavitque delinquens,  et vindictam expetivit de eis : "
        },
        {
            "chapter": 25,
            "verse": 13,
            "name": "Ezekiel 25:13",
            "text": " idcirco hæc dicit Dominus Deus :  Extendam manum meam super Idumæam,  et auferam de ea hominem et jumentum,  et faciam eam desertam ab austro :  et qui sunt in Dedan, gladio cadent. "
        },
        {
            "chapter": 25,
            "verse": 14,
            "name": "Ezekiel 25:14",
            "text": " Et dabo ultionem meam super Idumæam  per manum populi mei Israël :  et facient in Edom juxta iram meam et furorem meum,  et scient vindictam meam,  dicit Dominus Deus. "
        },
        {
            "chapter": 25,
            "verse": 15,
            "name": "Ezekiel 25:15",
            "text": " Hæc dicit Dominus Deus :  Pro eo quod fecerunt Palæstini vindictam,  et ulti se sunt toto animo,  interficientes, et implentes inimicitias veteres, "
        },
        {
            "chapter": 25,
            "verse": 16,
            "name": "Ezekiel 25:16",
            "text": " propterea hæc dicit Dominus Deus :  Ecce ego extendam manum meam super Palæstinos,  et interficiam interfectores,  et perdam reliquias maritimæ regionis, "
        },
        {
            "chapter": 25,
            "verse": 17,
            "name": "Ezekiel 25:17",
            "text": " faciamque in eis ultiones magnas,  arguens in furore :  et scient quia ego Dominus,  cum dedero vindictam meam super eos.  "
        }
    ]
}