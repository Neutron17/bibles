{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 28,
    "name": "Ezekiel 28",
    "verses": [
        {
            "chapter": 28,
            "verse": 1,
            "name": "Ezekiel 28:1",
            "text": "Et factus est sermo Domini ad me, dicens : "
        },
        {
            "chapter": 28,
            "verse": 2,
            "name": "Ezekiel 28:2",
            "text": "Fili hominis, dic principi Tyri :   Hæc dicit Dominus Deus :  Eo quod elevatum est cor tuum,  et dixisti : Deus ego sum,  et in cathedra Dei sedi in corde maris,  cum sis homo, et non deus :  et dedisti cor tuum quasi cor Dei : "
        },
        {
            "chapter": 28,
            "verse": 3,
            "name": "Ezekiel 28:3",
            "text": " ecce sapientior es tu Daniele :  omne secretum non est absconditum a te : "
        },
        {
            "chapter": 28,
            "verse": 4,
            "name": "Ezekiel 28:4",
            "text": " in sapientia et prudentia tua fecisti tibi fortitudinem,  et acquisisti aurum et argentum in thesauris tuis : "
        },
        {
            "chapter": 28,
            "verse": 5,
            "name": "Ezekiel 28:5",
            "text": " in multitudine sapientiæ tuæ,  et in negotiatione tua multiplicasti tibi fortitudinem,  et elevatum est cor tuum in robore tuo : "
        },
        {
            "chapter": 28,
            "verse": 6,
            "name": "Ezekiel 28:6",
            "text": " propterea hæc dicit Dominus Deus :  Eo quod elevatum est cor tuum quasi cor dei, "
        },
        {
            "chapter": 28,
            "verse": 7,
            "name": "Ezekiel 28:7",
            "text": " idcirco ecce ego adducam super te alienos,  robustissimos gentium :  et nudabunt gladios suos super pulchritudinem sapientiæ tuæ,  et polluent decorem tuum. "
        },
        {
            "chapter": 28,
            "verse": 8,
            "name": "Ezekiel 28:8",
            "text": " Interficient, et detrahent te :  et morieris in interitu occisorum in corde maris. "
        },
        {
            "chapter": 28,
            "verse": 9,
            "name": "Ezekiel 28:9",
            "text": " Numquid dicens loqueris : Deus ego sum,  coram interficientibus te,  cum sis homo, et non deus,  in manu occidentium te ? "
        },
        {
            "chapter": 28,
            "verse": 10,
            "name": "Ezekiel 28:10",
            "text": " Morte incircumcisorum morieris in manu alienorum,  quia ego locutus sum, ait Dominus Deus.  "
        },
        {
            "chapter": 28,
            "verse": 11,
            "name": "Ezekiel 28:11",
            "text": " Et factus est sermo Domini ad me, dicens : Fili hominis, leva planctum super regem Tyri, "
        },
        {
            "chapter": 28,
            "verse": 12,
            "name": "Ezekiel 28:12",
            "text": "et dices ei :   Hæc dicit Dominus Deus :  Tu signaculum similitudinis,  plenus sapientia, et perfectus decore. "
        },
        {
            "chapter": 28,
            "verse": 13,
            "name": "Ezekiel 28:13",
            "text": " In deliciis paradisi Dei fuisti :  omnis lapis pretiosus operimentum tuum,  sardius, topazius, et jaspis,  chrysolithus, et onyx, et beryllus,  sapphirus, et carbunculus, et smaragdus :  aurum, opus decoris tui :  et foramina tua, in die qua conditus es, præparata sunt. "
        },
        {
            "chapter": 28,
            "verse": 14,
            "name": "Ezekiel 28:14",
            "text": " Tu cherub extentus, et protegens,  et posui te in monte sancto Dei :  in medio lapidum ignitorum ambulasti, "
        },
        {
            "chapter": 28,
            "verse": 15,
            "name": "Ezekiel 28:15",
            "text": " perfectus in viis tuis a die conditionis tuæ,  donec inventa est iniquitas in te. "
        },
        {
            "chapter": 28,
            "verse": 16,
            "name": "Ezekiel 28:16",
            "text": " In multitudine negotiationis tuæ  repleta sunt interiora tua iniquitate, et peccasti :  et ejeci te de monte Dei,  et perdidi te, o cherub protegens, de medio lapidum ignitorum. "
        },
        {
            "chapter": 28,
            "verse": 17,
            "name": "Ezekiel 28:17",
            "text": " Et elevatum est cor tuum in decore tuo ;  perdidisti sapientiam tuam in decore tuo :  in terram projeci te ;  ante faciem regum dedi te ut cernerent te. "
        },
        {
            "chapter": 28,
            "verse": 18,
            "name": "Ezekiel 28:18",
            "text": " In multitudine iniquitatum tuarum,  et iniquitate negotiationis tuæ,  polluisti sanctificationem tuam :  producam ergo ignem de medio tui, qui comedat te,  et dabo te in cinerem super terram,  in conspectu omnium videntium te. "
        },
        {
            "chapter": 28,
            "verse": 19,
            "name": "Ezekiel 28:19",
            "text": " Omnes qui viderint te in gentibus, obstupescent super te :  nihili factus es, et non eris in perpetuum.  "
        },
        {
            "chapter": 28,
            "verse": 20,
            "name": "Ezekiel 28:20",
            "text": " Et factus est sermo Domini ad me, dicens : "
        },
        {
            "chapter": 28,
            "verse": 21,
            "name": "Ezekiel 28:21",
            "text": "Fili hominis, pone faciem tuam contra Sidonem, et prophetabis de ea : "
        },
        {
            "chapter": 28,
            "verse": 22,
            "name": "Ezekiel 28:22",
            "text": "et dices :   Hæc dicit Dominus Deus :  Ecce ego ad te, Sidon,  et glorificabor in medio tui :  et scient quia ego Dominus,  cum fecero in ea judicia,  et sanctificatus fuero in ea. "
        },
        {
            "chapter": 28,
            "verse": 23,
            "name": "Ezekiel 28:23",
            "text": " Et immittam ei pestilentiam,  et sanguinem in plateis ejus :  et corruent interfecti in medio ejus gladio per circuitum,  et scient quia ego Dominus. "
        },
        {
            "chapter": 28,
            "verse": 24,
            "name": "Ezekiel 28:24",
            "text": " Et non erit ultra domui Israël offendiculum amaritudinis,  et spina dolorem inferens undique  per circuitum eorum qui adversantur eis :  et scient quia ego Dominus Deus. "
        },
        {
            "chapter": 28,
            "verse": 25,
            "name": "Ezekiel 28:25",
            "text": " Hæc dicit Dominus Deus :  Quando congregavero domum Israël  de populis in quibus dispersi sunt,  sanctificabor in eis coram gentibus :  et habitabunt in terra sua,  quam dedi servo meo Jacob : "
        },
        {
            "chapter": 28,
            "verse": 26,
            "name": "Ezekiel 28:26",
            "text": " et habitabunt in ea securi,  et ædificabunt domos, et plantabunt vineas,  et habitabunt confidenter,  cum fecero judicia in omnibus qui adversantur eis per circuitum :  et scient quia ego Dominus Deus eorum.  "
        }
    ]
}