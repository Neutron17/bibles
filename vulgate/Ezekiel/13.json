{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 13,
    "name": "Ezekiel 13",
    "verses": [
        {
            "chapter": 13,
            "verse": 1,
            "name": "Ezekiel 13:1",
            "text": "Et factus est sermo Domini ad me, dicens : "
        },
        {
            "chapter": 13,
            "verse": 2,
            "name": "Ezekiel 13:2",
            "text": "Fili hominis, vaticinare ad prophetas Israël qui prophetant, et dices prophetantibus de corde suo :   Audite verbum Domini. "
        },
        {
            "chapter": 13,
            "verse": 3,
            "name": "Ezekiel 13:3",
            "text": " Hæc dicit Dominus Deus :  Væ prophetis insipientibus,  qui sequuntur spiritum suum,  et nihil vident ! "
        },
        {
            "chapter": 13,
            "verse": 4,
            "name": "Ezekiel 13:4",
            "text": " Quasi vulpes in desertis prophetæ tui, Israël, erant. "
        },
        {
            "chapter": 13,
            "verse": 5,
            "name": "Ezekiel 13:5",
            "text": " Non ascendistis ex adverso,  neque opposuistis murum pro domo Israël,  ut staretis in prælio in die Domini. "
        },
        {
            "chapter": 13,
            "verse": 6,
            "name": "Ezekiel 13:6",
            "text": " Vident vana, et divinant mendacium,  dicentes : Ait Dominus,  cum Dominus non miserit eos :  et perseveraverunt confirmare sermonem. "
        },
        {
            "chapter": 13,
            "verse": 7,
            "name": "Ezekiel 13:7",
            "text": " Numquid non visionem cassam vidistis,  et divinationem mendacem locuti estis,  et dicitis : Ait Dominus,  cum ego non sim locutus ? "
        },
        {
            "chapter": 13,
            "verse": 8,
            "name": "Ezekiel 13:8",
            "text": " Propterea hæc dicit Dominus Deus :  Quia locuti estis vana, et vidistis mendacium,  ideo ecce ego ad vos, dicit Dominus Deus. "
        },
        {
            "chapter": 13,
            "verse": 9,
            "name": "Ezekiel 13:9",
            "text": " Et erit manus mea super prophetas  qui vident vana, et divinant mendacium :  in consilio populi mei non erunt,  et in scriptura domus Israël non scribentur,  nec in terram Israël ingredientur,  et scietis quia ego Dominus Deus : "
        },
        {
            "chapter": 13,
            "verse": 10,
            "name": "Ezekiel 13:10",
            "text": " eo quod deceperint populum meum,  dicentes : Pax, et non est pax :  et ipse ædificabat parietem,  illi autem liniebant eum luto absque paleis. "
        },
        {
            "chapter": 13,
            "verse": 11,
            "name": "Ezekiel 13:11",
            "text": " Dic ad eos qui liniunt absque temperatura, quod casurus sit :  erit enim imber inundans,  et dabo lapides prægrandes desuper irruentes,  et ventum procellæ dissipantem. "
        },
        {
            "chapter": 13,
            "verse": 12,
            "name": "Ezekiel 13:12",
            "text": " Siquidem ecce cecidit paries :  numquid non dicetur vobis :  Ubi est litura quam linistis ? "
        },
        {
            "chapter": 13,
            "verse": 13,
            "name": "Ezekiel 13:13",
            "text": " Propterea hæc dicit Dominus Deus :  Et erumpere faciam spiritum tempestatum in indignatione mea,  et imber inundans in furore meo erit,  et lapides grandes in ira in consumptionem. "
        },
        {
            "chapter": 13,
            "verse": 14,
            "name": "Ezekiel 13:14",
            "text": " Et destruam parietem quem linistis absque temperamento,  et adæquabo eum terræ,  et revelabitur fundamentum ejus :  et cadet, et consumetur in medio ejus,  et scietis quia ego sum Dominus. "
        },
        {
            "chapter": 13,
            "verse": 15,
            "name": "Ezekiel 13:15",
            "text": " Et complebo indignationem meam in pariete,  et in his qui liniunt eum absque temperamento :  dicamque vobis : Non est paries,  et non sunt qui liniunt eum : "
        },
        {
            "chapter": 13,
            "verse": 16,
            "name": "Ezekiel 13:16",
            "text": " prophetæ Israël, qui prophetant ad Jerusalem,  et vident ei visionem pacis, et non est pax,  ait Dominus Deus.  "
        },
        {
            "chapter": 13,
            "verse": 17,
            "name": "Ezekiel 13:17",
            "text": " Et tu, fili hominis, pone faciem tuam contra filias populi tui quæ prophetant de corde suo : et vaticinare super eas, "
        },
        {
            "chapter": 13,
            "verse": 18,
            "name": "Ezekiel 13:18",
            "text": "et dic :   Hæc dicit Dominus Deus :  Væ quæ consuunt pulvillos sub omni cubito manus,  et faciunt cervicalia sub capite universæ ætatis  ad capiendas animas :  et cum caperent animas populi mei,  vivificabant animas eorum ! "
        },
        {
            "chapter": 13,
            "verse": 19,
            "name": "Ezekiel 13:19",
            "text": " Et violabant me ad populum meum  propter pugillum hordei, et fragmen panis,  ut interficerent animas quæ non moriuntur,  et vivificarent animas quæ non vivunt,  mentientes populo meo credenti mendaciis. "
        },
        {
            "chapter": 13,
            "verse": 20,
            "name": "Ezekiel 13:20",
            "text": " Propter hoc hæc dicit Dominus Deus :  Ecce ego ad pulvillos vestros,  quibus vos capitis animas volantes :  et dirumpam eos de brachiis vestris,  et dimittam animas quas vos capitis,  animas ad volandum. "
        },
        {
            "chapter": 13,
            "verse": 21,
            "name": "Ezekiel 13:21",
            "text": " Et dirumpam cervicalia vestra,  et liberabo populum meum de manu vestra,  neque erunt ultra in manibus vestris ad prædandum :  et scietis quia ego Dominus. "
        },
        {
            "chapter": 13,
            "verse": 22,
            "name": "Ezekiel 13:22",
            "text": " Pro eo quod mœrere fecistis cor justi mendaciter,  quem ego non contristavi,  et confortastis manus impii,  ut non reverteretur a via sua mala, et viveret : "
        },
        {
            "chapter": 13,
            "verse": 23,
            "name": "Ezekiel 13:23",
            "text": " propterea vana non videbitis,  et divinationes non divinabitis amplius,  et eruam populum meum de manu vestra :  et scietis quia ego Dominus.  "
        }
    ]
}