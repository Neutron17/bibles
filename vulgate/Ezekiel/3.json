{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 3,
    "name": "Ezekiel 3",
    "verses": [
        {
            "chapter": 3,
            "verse": 1,
            "name": "Ezekiel 3:1",
            "text": "Et dixit ad me : Fili hominis, quodcumque inveneris, comede : comede volumen istud, et vadens loquere ad filios Israël. "
        },
        {
            "chapter": 3,
            "verse": 2,
            "name": "Ezekiel 3:2",
            "text": "Et aperui os meum, et cibavit me volumine illo : "
        },
        {
            "chapter": 3,
            "verse": 3,
            "name": "Ezekiel 3:3",
            "text": "et dixit ad me : Fili hominis, venter tuus comedet, et viscera tua complebuntur volumine isto quod ego do tibi. Et comedi illud, et factum est in ore meo sicut mel dulce. "
        },
        {
            "chapter": 3,
            "verse": 4,
            "name": "Ezekiel 3:4",
            "text": "Et dixit ad me : Fili hominis, vade ad domum Israël, et loqueris verba mea ad eos. "
        },
        {
            "chapter": 3,
            "verse": 5,
            "name": "Ezekiel 3:5",
            "text": "Non enim ad populum profundi sermonis et ignotæ linguæ tu mitteris ad domum Israël : "
        },
        {
            "chapter": 3,
            "verse": 6,
            "name": "Ezekiel 3:6",
            "text": "neque ad populos multos profundi sermonis et ignotæ linguæ, quorum non possis audire sermones : et si ad illos mittereris, ipsi audirent te : "
        },
        {
            "chapter": 3,
            "verse": 7,
            "name": "Ezekiel 3:7",
            "text": "domus autem Israël nolunt audire te, quia nolunt audire me : omnis quippe domus Israël attrita fronte est, et duro corde. "
        },
        {
            "chapter": 3,
            "verse": 8,
            "name": "Ezekiel 3:8",
            "text": "Ecce dedi faciem tuam valentiorem faciebus eorum, et frontem tuam duriorem frontibus eorum : "
        },
        {
            "chapter": 3,
            "verse": 9,
            "name": "Ezekiel 3:9",
            "text": "ut adamantem et ut silicem dedi faciem tuam : ne timeas eos, neque metuas a facie eorum, quia domus exasperans est.  "
        },
        {
            "chapter": 3,
            "verse": 10,
            "name": "Ezekiel 3:10",
            "text": " Et dixit ad me : Fili hominis, omnes sermones meos quos ego loquor ad te, assume in corde tuo, et auribus tuis audi : "
        },
        {
            "chapter": 3,
            "verse": 11,
            "name": "Ezekiel 3:11",
            "text": "et vade, ingredere ad transmigrationem, ad filios populi tui, et loqueris ad eos : et dices eis : Hæc dicit Dominus Deus : si forte audiant et quiescant. "
        },
        {
            "chapter": 3,
            "verse": 12,
            "name": "Ezekiel 3:12",
            "text": "Et assumpsit me spiritus, et audivi post me vocem commotionis magnæ : Benedicta gloria Domini de loco suo : "
        },
        {
            "chapter": 3,
            "verse": 13,
            "name": "Ezekiel 3:13",
            "text": "et vocem alarum animalium percutientium alteram ad alteram, et vocem rotarum sequentium animalia, et vocem commotionis magnæ. "
        },
        {
            "chapter": 3,
            "verse": 14,
            "name": "Ezekiel 3:14",
            "text": "Spiritus quoque levavit me, et assumpsit me : et abii amarus in indignatione spiritus mei : manus enim Domini erat mecum, confortans me. "
        },
        {
            "chapter": 3,
            "verse": 15,
            "name": "Ezekiel 3:15",
            "text": "Et veni ad transmigrationem, ad acervum novarum frugum, ad eos qui habitabant juxta flumen Chobar : et sedi ubi illi sedebant, et mansi ibi septem diebus mœrens in medio eorum. "
        },
        {
            "chapter": 3,
            "verse": 16,
            "name": "Ezekiel 3:16",
            "text": "Cum autem pertransissent septem dies, factum est verbum Domini ad me, dicens : "
        },
        {
            "chapter": 3,
            "verse": 17,
            "name": "Ezekiel 3:17",
            "text": "Fili hominis, speculatorem dedi te domui Israël, et audies de ore meo verbum, et annuntiabis eis ex me. "
        },
        {
            "chapter": 3,
            "verse": 18,
            "name": "Ezekiel 3:18",
            "text": "Si, dicente me ad impium : Morte morieris, non annuntiaveris ei, neque locutus fueris ut avertatur a via sua impia et vivat, ipse impius in iniquitate sua morietur, sanguinem autem ejus de manu tua requiram. "
        },
        {
            "chapter": 3,
            "verse": 19,
            "name": "Ezekiel 3:19",
            "text": "Si autem tu annuntiaveris impio, et ille non fuerit conversus ab impietate sua et a via sua impia, ipse quidem in iniquitate sua morietur : tu autem animam tuam liberasti. "
        },
        {
            "chapter": 3,
            "verse": 20,
            "name": "Ezekiel 3:20",
            "text": "Sed et si conversus justus a justitia sua fuerit, et fecerit iniquitatem, ponam offendiculum coram eo : ipse morietur quia non annuntiasti ei. In peccato suo morietur, et non erunt in memoria justitiæ ejus quas fecit : sanguinem vero ejus de manu tua requiram. "
        },
        {
            "chapter": 3,
            "verse": 21,
            "name": "Ezekiel 3:21",
            "text": "Si autem tu annuntiaveris justo ut non peccet justus, et ille non peccaverit, vivens vivet, quia annuntiasti ei, et tu animam tuam liberasti.  "
        },
        {
            "chapter": 3,
            "verse": 22,
            "name": "Ezekiel 3:22",
            "text": " Et facta est super me manus Domini, et dixit ad me : Surgens egredere in campum, et ibi loquar tecum. "
        },
        {
            "chapter": 3,
            "verse": 23,
            "name": "Ezekiel 3:23",
            "text": "Et surgens egressus sum in campum : et ecce ibi gloria Domini stabat, quasi gloria quam vidi juxta fluvium Chobar : et cecidi in faciem meam. "
        },
        {
            "chapter": 3,
            "verse": 24,
            "name": "Ezekiel 3:24",
            "text": "Et ingressus est in me spiritus, et statuit me super pedes meos, et locutus est mihi, et dixit ad me : Ingredere, et includere in medio domus tuæ. "
        },
        {
            "chapter": 3,
            "verse": 25,
            "name": "Ezekiel 3:25",
            "text": "Et tu, fili hominis, ecce data sunt super te vincula, et ligabunt te in eis, et non egredieris de medio eorum. "
        },
        {
            "chapter": 3,
            "verse": 26,
            "name": "Ezekiel 3:26",
            "text": "Et linguam tuam adhærere faciam palato tuo, et eris mutus, nec quasi vir objurgans, quia domus exasperans est. "
        },
        {
            "chapter": 3,
            "verse": 27,
            "name": "Ezekiel 3:27",
            "text": "Cum autem locutus fuero tibi, aperiam os tuum, et dices ad eos : Hæc dicit Dominus Deus : Qui audit, audiat, et qui quiescit, quiescat : quia domus exasperans est.   "
        }
    ]
}