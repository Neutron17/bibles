{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 8,
    "name": "Ezekiel 8",
    "verses": [
        {
            "chapter": 8,
            "verse": 1,
            "name": "Ezekiel 8:1",
            "text": "Et factum est in anno sexto, in sexto mense, in quinta mensis, ego sedebam in domo mea, et senes Juda sedebant coram me, et cecidit ibi super me manus Domini Dei. "
        },
        {
            "chapter": 8,
            "verse": 2,
            "name": "Ezekiel 8:2",
            "text": "Et vidi : et ecce similitudo quasi aspectus ignis : ab aspectu lumborum ejus et deorsum, ignis : et a lumbis ejus et sursum, quasi aspectus splendoris, ut visio electri. "
        },
        {
            "chapter": 8,
            "verse": 3,
            "name": "Ezekiel 8:3",
            "text": "Et emissa similitudo manus apprehendit me in cincinno capitis mei, et elevavit me spiritus inter terram et cælum : et adduxit me in Jerusalem, in visione Dei, juxta ostium interius quod respiciebat ad aquilonem, ubi erat statutum idolum zeli ad provocandam æmulationem. "
        },
        {
            "chapter": 8,
            "verse": 4,
            "name": "Ezekiel 8:4",
            "text": "Et ecce ibi gloria Dei Israël, secundum visionem quam videram in campo. "
        },
        {
            "chapter": 8,
            "verse": 5,
            "name": "Ezekiel 8:5",
            "text": "Et dixit ad me : Fili hominis, leva oculos tuos ad viam aquilonis. Et levavi oculos meos ad viam aquilonis, et ecce ab aquilone portæ altaris idolum zeli in ipso introitu. "
        },
        {
            "chapter": 8,
            "verse": 6,
            "name": "Ezekiel 8:6",
            "text": "Et dixit ad me : Fili hominis, putasne vides tu quid isti faciunt, abominationes magnas quas domus Israël facit hic, ut procul recedam a sanctuario meo ? et adhuc conversus videbis abominationes majores. "
        },
        {
            "chapter": 8,
            "verse": 7,
            "name": "Ezekiel 8:7",
            "text": "Et introduxit me ad ostium atrii, et vidi, et ecce foramen unum in pariete. "
        },
        {
            "chapter": 8,
            "verse": 8,
            "name": "Ezekiel 8:8",
            "text": "Et dixit ad me : Fili hominis, fode parietem. Et cum fodissem parietem, apparuit ostium unum. "
        },
        {
            "chapter": 8,
            "verse": 9,
            "name": "Ezekiel 8:9",
            "text": "Et dixit ad me : Ingredere, et vide abominationes pessimas quas isti faciunt hic. "
        },
        {
            "chapter": 8,
            "verse": 10,
            "name": "Ezekiel 8:10",
            "text": "Et ingressus vidi, et ecce omnis similitudo reptilium et animalium, abominatio, et universa idola domus Israël, depicta erant in pariete in circuitu per totum : "
        },
        {
            "chapter": 8,
            "verse": 11,
            "name": "Ezekiel 8:11",
            "text": "et septuaginta viri de senioribus domus Israël : et Jezonias filius Saphan stabat in medio eorum stantium ante picturas : et unusquisque habebat thuribulum in manu sua, et vapor nebulæ de thure consurgebat. "
        },
        {
            "chapter": 8,
            "verse": 12,
            "name": "Ezekiel 8:12",
            "text": "Et dixit ad me : Certe vides, fili hominis, quæ seniores domus Israël faciunt in tenebris, unusquisque in abscondito cubiculi sui : dicunt enim : Non videt Dominus nos ; dereliquit Dominus terram. "
        },
        {
            "chapter": 8,
            "verse": 13,
            "name": "Ezekiel 8:13",
            "text": "Et dixit ad me : Adhuc conversus videbis abominationes majores, quas isti faciunt. "
        },
        {
            "chapter": 8,
            "verse": 14,
            "name": "Ezekiel 8:14",
            "text": "Et introduxit me per ostium portæ domus Domini quod respiciebat ad aquilonem, et ecce ibi mulieres sedebant plangentes Adonidem. "
        },
        {
            "chapter": 8,
            "verse": 15,
            "name": "Ezekiel 8:15",
            "text": "Et dixit ad me : Certe vidisti, fili hominis : adhuc conversus videbis abominationes majores his. "
        },
        {
            "chapter": 8,
            "verse": 16,
            "name": "Ezekiel 8:16",
            "text": "Et introduxit me in atrium domus Domini interius, et ecce in ostio templi Domini, inter vestibulum et altare, quasi viginti quinque viri dorsa habentes contra templum Domini, et facies ad orientem : et adorabant ad ortum solis. "
        },
        {
            "chapter": 8,
            "verse": 17,
            "name": "Ezekiel 8:17",
            "text": "Et dixit ad me : Certe vidisti, fili hominis : numquid leve est hoc domui Juda, ut facerent abominationes istas quas fecerunt hic, quia replentes terram iniquitate, conversi sunt ad irritandum me ? et ecce applicant ramum ad nares suas. "
        },
        {
            "chapter": 8,
            "verse": 18,
            "name": "Ezekiel 8:18",
            "text": "Ergo et ego faciam in furore : non parcet oculus meus, nec miserebor : et cum clamaverint ad aures meas voce magna, non exaudiam eos.   "
        }
    ]
}