{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 30,
    "name": "Ezekiel 30",
    "verses": [
        {
            "chapter": 30,
            "verse": 1,
            "name": "Ezekiel 30:1",
            "text": "Et factum est verbum Domini ad me, dicens : "
        },
        {
            "chapter": 30,
            "verse": 2,
            "name": "Ezekiel 30:2",
            "text": "Fili hominis, propheta, et dic :   Hæc dicit Dominus Deus :  Ululate : Væ, væ diei ! "
        },
        {
            "chapter": 30,
            "verse": 3,
            "name": "Ezekiel 30:3",
            "text": " quia juxta est dies,  et appropinquat dies Domini, dies nubis :  tempus gentium erit. "
        },
        {
            "chapter": 30,
            "verse": 4,
            "name": "Ezekiel 30:4",
            "text": " Et veniet gladius in Ægyptum,  et erit pavor in Æthiopia,  cum ceciderint vulnerati in Ægypto,  et ablata fuerit multitudo illius,  et destructa fundamenta ejus. "
        },
        {
            "chapter": 30,
            "verse": 5,
            "name": "Ezekiel 30:5",
            "text": " Æthiopia, et Libya, et Lydi,  et omne reliquum vulgus,  et Chub, et filii terræ fœderis,  cum eis gladio cadent. "
        },
        {
            "chapter": 30,
            "verse": 6,
            "name": "Ezekiel 30:6",
            "text": " Hæc dicit Dominus Deus :  Et corruent fulcientes Ægyptum,  et destruetur superbia imperii ejus :  a turre Syenes gladio cadent in ea,  ait Dominus Deus exercituum. "
        },
        {
            "chapter": 30,
            "verse": 7,
            "name": "Ezekiel 30:7",
            "text": " Et dissipabuntur in medio terrarum desolatarum,  et urbes ejus in medio civitatum desertarum erunt : "
        },
        {
            "chapter": 30,
            "verse": 8,
            "name": "Ezekiel 30:8",
            "text": " et scient quia ego Dominus,  cum dedero ignem in Ægypto,  et attriti fuerint omnes auxiliatores ejus. "
        },
        {
            "chapter": 30,
            "verse": 9,
            "name": "Ezekiel 30:9",
            "text": " In die illa egredientur nuntii a facie mea in trieribus  ad conterendam Æthiopiæ confidentiam :  et erit pavor in eis in die Ægypti,  quia absque dubio veniet. "
        },
        {
            "chapter": 30,
            "verse": 10,
            "name": "Ezekiel 30:10",
            "text": " Hæc dicit Dominus Deus :  Cessare faciam multitudinem Ægypti  in manu Nabuchodonosor regis Babylonis. "
        },
        {
            "chapter": 30,
            "verse": 11,
            "name": "Ezekiel 30:11",
            "text": " Ipse et populus ejus cum eo, fortissimi gentium,  adducentur ad disperdendam terram :  et evaginabunt gladios suos super Ægyptum,  et implebunt terram interfectis. "
        },
        {
            "chapter": 30,
            "verse": 12,
            "name": "Ezekiel 30:12",
            "text": " Et faciam alveos fluminum aridos,  et tradam terram in manus pessimorum :  et dissipabo terram et plenitudinem ejus  manu alienorum :  ego Dominus locutus sum. "
        },
        {
            "chapter": 30,
            "verse": 13,
            "name": "Ezekiel 30:13",
            "text": " Hæc dicit Dominus Deus :  Et disperdam simulacra,  et cessare faciam idola de Memphis :  et dux de terra Ægypti non erit amplius,  et dabo terrorem in terra Ægypti. "
        },
        {
            "chapter": 30,
            "verse": 14,
            "name": "Ezekiel 30:14",
            "text": " Et disperdam terram Phathures,  et dabo ignem in Taphnis,  et faciam judicia in Alexandria. "
        },
        {
            "chapter": 30,
            "verse": 15,
            "name": "Ezekiel 30:15",
            "text": " Et effundam indignationem meam super Pelusium, robur Ægypti,  et interficiam multitudinem Alexandriæ. "
        },
        {
            "chapter": 30,
            "verse": 16,
            "name": "Ezekiel 30:16",
            "text": " Et dabo ignem in Ægypto :  quasi parturiens dolebit Pelusium,  et Alexandria erit dissipata,  et in Memphis angustiæ quotidianæ. "
        },
        {
            "chapter": 30,
            "verse": 17,
            "name": "Ezekiel 30:17",
            "text": " Juvenes Heliopoleos et Bubasti gladio cadent,  et ipsæ captivæ ducentur. "
        },
        {
            "chapter": 30,
            "verse": 18,
            "name": "Ezekiel 30:18",
            "text": " Et in Taphnis nigrescet dies,  cum contrivero ibi sceptra Ægypti,  et defecerit in ea superbia potentiæ ejus :  ipsam nubes operiet,  filiæ autem ejus in captivitatem ducentur. "
        },
        {
            "chapter": 30,
            "verse": 19,
            "name": "Ezekiel 30:19",
            "text": " Et judicia faciam in Ægypto :  et scient quia ego Dominus.  "
        },
        {
            "chapter": 30,
            "verse": 20,
            "name": "Ezekiel 30:20",
            "text": " Et factum est in undecimo anno, in primo mense, in septima mensis : factum est verbum Domini ad me, dicens :  "
        },
        {
            "chapter": 30,
            "verse": 21,
            "name": "Ezekiel 30:21",
            "text": "  Fili hominis, brachium Pharaonis regis Ægypti confregi,  et ecce non est obvolutum ut restitueretur ei sanitas,  ut ligaretur pannis, et fasciaretur linteolis,  ut recepto robore posset tenere gladium. "
        },
        {
            "chapter": 30,
            "verse": 22,
            "name": "Ezekiel 30:22",
            "text": " Propterea hæc dicit Dominus Deus :  Ecce ego ad Pharaonem regem Ægypti,  et comminuam brachium ejus forte, sed confractum :  et dejiciam gladium de manu ejus, "
        },
        {
            "chapter": 30,
            "verse": 23,
            "name": "Ezekiel 30:23",
            "text": " et dispergam Ægyptum in gentibus,  et ventilabo eos in terris. "
        },
        {
            "chapter": 30,
            "verse": 24,
            "name": "Ezekiel 30:24",
            "text": " Et confortabo brachia regis Babylonis,  daboque gladium meum in manu ejus,  et confringam brachia Pharaonis,  et gement gemitibus interfecti coram facie ejus. "
        },
        {
            "chapter": 30,
            "verse": 25,
            "name": "Ezekiel 30:25",
            "text": " Et confortabo brachia regis Babylonis,  et brachia Pharaonis concident :  et scient quia ego Dominus,  cum dedero gladium meum in manu regis Babylonis,  et extenderit eum super terram Ægypti. "
        },
        {
            "chapter": 30,
            "verse": 26,
            "name": "Ezekiel 30:26",
            "text": " Et dispergam Ægyptum in nationes,  et ventilabo eos in terras :  et scient quia ego Dominus.  "
        }
    ]
}