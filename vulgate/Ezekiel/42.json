{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 42,
    "name": "Ezekiel 42",
    "verses": [
        {
            "chapter": 42,
            "verse": 1,
            "name": "Ezekiel 42:1",
            "text": "Et eduxit me in atrium exterius, per viam ducentem ad aquilonem, et introduxit me in gazophylacium quod erat contra separatum ædificium, et contra ædem vergentem ad aquilonem. "
        },
        {
            "chapter": 42,
            "verse": 2,
            "name": "Ezekiel 42:2",
            "text": "In facie longitudinis, centum cubitos ostii aquilonis, et latitudinis quinquaginta cubitos, "
        },
        {
            "chapter": 42,
            "verse": 3,
            "name": "Ezekiel 42:3",
            "text": "contra viginti cubitos atrii interioris, et contra pavimentum stratum lapide atrii exterioris, ubi erat porticus juncta porticui triplici. "
        },
        {
            "chapter": 42,
            "verse": 4,
            "name": "Ezekiel 42:4",
            "text": "Et ante gazophylacia deambulatio decem cubitorum latitudinis, ad interiora respiciens viæ cubiti unius. Et ostia eorum ad aquilonem : "
        },
        {
            "chapter": 42,
            "verse": 5,
            "name": "Ezekiel 42:5",
            "text": "ubi erant gazophylacia in superioribus humiliora, quia supportabant porticus quæ ex illis eminebant de inferioribus, et de mediis ædificii. "
        },
        {
            "chapter": 42,
            "verse": 6,
            "name": "Ezekiel 42:6",
            "text": "Tristega enim erant, et non habebant columnas, sicut erant columnæ atriorum : propterea eminebant de inferioribus, et de mediis a terra cubitis quinquaginta. "
        },
        {
            "chapter": 42,
            "verse": 7,
            "name": "Ezekiel 42:7",
            "text": "Et peribolus exterior secundum gazophylacia, quæ erant in via atrii exterioris ante gazophylacia : longitudo ejus quinquaginta cubitorum : "
        },
        {
            "chapter": 42,
            "verse": 8,
            "name": "Ezekiel 42:8",
            "text": "quia longitudo erat gazophylaciorum atrii exterioris quinquaginta cubitorum, et longitudo ante faciem templi, centum cubitorum. "
        },
        {
            "chapter": 42,
            "verse": 9,
            "name": "Ezekiel 42:9",
            "text": "Et erat subter gazophylacia hæc introitus ab oriente, ingredientium in ea de atrio exteriori. "
        },
        {
            "chapter": 42,
            "verse": 10,
            "name": "Ezekiel 42:10",
            "text": "In latitudine periboli atrii quod erat contra viam orientalem, in faciem ædificii separati, et erant ante ædificium gazophylacia. "
        },
        {
            "chapter": 42,
            "verse": 11,
            "name": "Ezekiel 42:11",
            "text": "Et via ante faciem eorum, juxta similitudinem gazophylaciorum quæ erant in via aquilonis : secundum longitudinem eorum, sic et latitudo eorum, et omnis introitus eorum, et similitudines, et ostia eorum. "
        },
        {
            "chapter": 42,
            "verse": 12,
            "name": "Ezekiel 42:12",
            "text": "Secundum ostia gazophylaciorum, quæ erant in via respiciente ad notum : ostium in capite viæ, quæ via erat ante vestibulum separatum per viam orientalem ingredientibus.  "
        },
        {
            "chapter": 42,
            "verse": 13,
            "name": "Ezekiel 42:13",
            "text": " Et dixit ad me : Gazophylacia aquilonis, et gazophylacia austri, quæ sunt ante ædificium separatum, hæc sunt gazophylacia sancta, in quibus vescuntur sacerdotes qui appropinquant ad Dominum in Sancta sanctorum : ibi ponent Sancta sanctorum et oblationem pro peccato et pro delicto : locus enim sanctus est. "
        },
        {
            "chapter": 42,
            "verse": 14,
            "name": "Ezekiel 42:14",
            "text": "Cum autem ingressi fuerint sacerdotes, non egredientur de sanctis in atrium exterius : et ibi reponent vestimenta sua in quibus ministrant, quia sancta sunt, vestienturque vestimentis aliis : et sic procedent ad populum.  "
        },
        {
            "chapter": 42,
            "verse": 15,
            "name": "Ezekiel 42:15",
            "text": " Cumque complesset mensuras domus interioris, eduxit me per viam portæ quæ respiciebat ad viam orientalem : et mensus est eam undique per circuitum. "
        },
        {
            "chapter": 42,
            "verse": 16,
            "name": "Ezekiel 42:16",
            "text": "Mensus est autem contra ventum orientalem calamo mensuræ, quingentos calamos in calamo mensuræ per circuitum. "
        },
        {
            "chapter": 42,
            "verse": 17,
            "name": "Ezekiel 42:17",
            "text": "Et mensus est contra ventum aquilonis quingentos calamos in calamo mensuræ per gyrum. "
        },
        {
            "chapter": 42,
            "verse": 18,
            "name": "Ezekiel 42:18",
            "text": "Et ad ventum australem mensus est quingentos calamos in calamo mensuræ per circuitum. "
        },
        {
            "chapter": 42,
            "verse": 19,
            "name": "Ezekiel 42:19",
            "text": "Et ad ventum occidentalem mensus est quingentos calamos in calamo mensuræ. "
        },
        {
            "chapter": 42,
            "verse": 20,
            "name": "Ezekiel 42:20",
            "text": "Per quatuor ventos mensus est murum ejus undique per circuitum, longitudinem quingentorum cubitorum, et latitudinem quingentorum cubitorum, dividentem inter sanctuarium et vulgi locum.   "
        }
    ]
}