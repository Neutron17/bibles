{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 18,
    "book_name": "Job",
    "chapter": 24,
    "name": "Job 24",
    "verses": [
        {
            "chapter": 24,
            "verse": 1,
            "name": "Job 24:1",
            "text": "Ab Omnipotente non sunt abscondita tempora :  qui autem noverunt eum,  ignorant dies illius. "
        },
        {
            "chapter": 24,
            "verse": 2,
            "name": "Job 24:2",
            "text": " Alii terminos transtulerunt ;  diripuerunt greges, et paverunt eos. "
        },
        {
            "chapter": 24,
            "verse": 3,
            "name": "Job 24:3",
            "text": " Asinum pupillorum abegerunt,  et abstulerunt pro pignore bovem viduæ. "
        },
        {
            "chapter": 24,
            "verse": 4,
            "name": "Job 24:4",
            "text": " Subverterunt pauperum viam,  et oppresserunt pariter mansuetos terræ. "
        },
        {
            "chapter": 24,
            "verse": 5,
            "name": "Job 24:5",
            "text": " Alii quasi onagri in deserto egrediuntur ad opus suum :  vigilantes ad prædam, præparant panem liberis. "
        },
        {
            "chapter": 24,
            "verse": 6,
            "name": "Job 24:6",
            "text": " Agrum non suum demetunt,  et vineam ejus, quem vi oppresserint, vindemiant. "
        },
        {
            "chapter": 24,
            "verse": 7,
            "name": "Job 24:7",
            "text": " Nudos dimittunt homines, indumenta tollentes,  quibus non est operimentum in frigore : "
        },
        {
            "chapter": 24,
            "verse": 8,
            "name": "Job 24:8",
            "text": " quos imbres montium rigant,  et non habentes velamen, amplexantur lapides. "
        },
        {
            "chapter": 24,
            "verse": 9,
            "name": "Job 24:9",
            "text": " Vim fecerunt deprædantes pupillos,  et vulgum pauperem spoliaverunt. "
        },
        {
            "chapter": 24,
            "verse": 10,
            "name": "Job 24:10",
            "text": " Nudis et incedentibus absque vestitu,  et esurientibus tulerunt spicas. "
        },
        {
            "chapter": 24,
            "verse": 11,
            "name": "Job 24:11",
            "text": " Inter acervos eorum meridiati sunt,  qui calcatis torcularibus sitiunt. "
        },
        {
            "chapter": 24,
            "verse": 12,
            "name": "Job 24:12",
            "text": " De civitatibus fecerunt viros gemere,  et anima vulneratorum clamavit :  et Deus inultum abire non patitur. "
        },
        {
            "chapter": 24,
            "verse": 13,
            "name": "Job 24:13",
            "text": " Ipsi fuerunt rebelles lumini :  nescierunt vias ejus,  nec reversi sunt per semitas ejus. "
        },
        {
            "chapter": 24,
            "verse": 14,
            "name": "Job 24:14",
            "text": " Mane primo consurgit homicida ;  interficit egenum et pauperem :  per noctem vero erit quasi fur. "
        },
        {
            "chapter": 24,
            "verse": 15,
            "name": "Job 24:15",
            "text": " Oculus adulteri observat caliginem,  dicens : Non me videbit oculus :  et operiet vultum suum. "
        },
        {
            "chapter": 24,
            "verse": 16,
            "name": "Job 24:16",
            "text": " Perfodit in tenebris domos,  sicut in die condixerant sibi,  et ignoraverunt lucem. "
        },
        {
            "chapter": 24,
            "verse": 17,
            "name": "Job 24:17",
            "text": " Si subito apparuerit aurora, arbitrantur umbram mortis :  et sic in tenebris quasi in luce ambulant. "
        },
        {
            "chapter": 24,
            "verse": 18,
            "name": "Job 24:18",
            "text": " Levis est super faciem aquæ :  maledicta sit pars ejus in terra,  nec ambulet per viam vinearum. "
        },
        {
            "chapter": 24,
            "verse": 19,
            "name": "Job 24:19",
            "text": " Ad nimium calorem transeat ab aquis nivium,  et usque ad inferos peccatum illius. "
        },
        {
            "chapter": 24,
            "verse": 20,
            "name": "Job 24:20",
            "text": " Obliviscatur ejus misericordia ; dulcedo illius vermes :  non sit in recordatione,  sed conteratur quasi lignum infructuosum. "
        },
        {
            "chapter": 24,
            "verse": 21,
            "name": "Job 24:21",
            "text": " Pavit enim sterilem quæ non parit,  et viduæ bene non fecit. "
        },
        {
            "chapter": 24,
            "verse": 22,
            "name": "Job 24:22",
            "text": " Detraxit fortes in fortitudine sua,  et cum steterit, non credet vitæ suæ. "
        },
        {
            "chapter": 24,
            "verse": 23,
            "name": "Job 24:23",
            "text": " Dedit ei Deus locum pœnitentiæ,  et ille abutitur eo in superbiam :  oculi autem ejus sunt in viis illius. "
        },
        {
            "chapter": 24,
            "verse": 24,
            "name": "Job 24:24",
            "text": " Elevati sunt ad modicum, et non subsistent :  et humiliabuntur sicut omnia, et auferentur,  et sicut summitates spicarum conterentur. "
        },
        {
            "chapter": 24,
            "verse": 25,
            "name": "Job 24:25",
            "text": " Quod si non est ita, quis me potest arguere esse mentitum,  et ponere ante Deum verba mea ?  "
        }
    ]
}