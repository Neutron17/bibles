{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 18,
    "book_name": "Job",
    "chapter": 1,
    "name": "Job 1",
    "verses": [
        {
            "chapter": 1,
            "verse": 1,
            "name": "Job 1:1",
            "text": "Vir erat in terra Hus, nomine Job : et erat vir ille simplex, et rectus, ac timens Deum, et recedens a malo. "
        },
        {
            "chapter": 1,
            "verse": 2,
            "name": "Job 1:2",
            "text": "Natique sunt ei septem filii, et tres filiæ. "
        },
        {
            "chapter": 1,
            "verse": 3,
            "name": "Job 1:3",
            "text": "Et fuit possessio ejus septem millia ovium, et tria millia camelorum, quingenta quoque juga boum, et quingentæ asinæ, ac familia multa nimis : eratque vir ille magnus inter omnes orientales. "
        },
        {
            "chapter": 1,
            "verse": 4,
            "name": "Job 1:4",
            "text": "Et ibant filii ejus, et faciebant convivium per domos, unusquisque in die suo. Et mittentes vocabant tres sorores suas, ut comederent et biberent cum eis. "
        },
        {
            "chapter": 1,
            "verse": 5,
            "name": "Job 1:5",
            "text": "Cumque in orbem transissent dies convivii, mittebat ad eos Job, et sanctificabat illos : consurgensque diluculo, offerebat holocausta pro singulis. Dicebat enim : Ne forte peccaverint filii mei, et benedixerint Deo in cordibus suis. Sic faciebat Job cunctis diebus.  "
        },
        {
            "chapter": 1,
            "verse": 6,
            "name": "Job 1:6",
            "text": " Quadam autem die, cum venissent filii Dei ut assisterent coram Domino, affuit inter eos etiam Satan. "
        },
        {
            "chapter": 1,
            "verse": 7,
            "name": "Job 1:7",
            "text": "Cui dixit Dominus : Unde venis ? Qui respondens, ait : Circuivi terram, et perambulavi eam. "
        },
        {
            "chapter": 1,
            "verse": 8,
            "name": "Job 1:8",
            "text": "Dixitque Dominus ad eum : Numquid considerasti servum meum Job, quod non sit ei similis in terra, homo simplex et rectus, ac timens Deum, et recedens a malo ? "
        },
        {
            "chapter": 1,
            "verse": 9,
            "name": "Job 1:9",
            "text": "Cui respondens Satan, ait : Numquid Job frustra timet Deum ? "
        },
        {
            "chapter": 1,
            "verse": 10,
            "name": "Job 1:10",
            "text": "nonne tu vallasti eum, ac domum ejus, universamque substantiam per circuitum ; operibus manuum ejus benedixisti, et possessio ejus crevit in terra ? "
        },
        {
            "chapter": 1,
            "verse": 11,
            "name": "Job 1:11",
            "text": "sed extende paululum manum tuam et tange cuncta quæ possidet, nisi in faciem benedixerit tibi. "
        },
        {
            "chapter": 1,
            "verse": 12,
            "name": "Job 1:12",
            "text": "Dixit ergo Dominus ad Satan : Ecce universa quæ habet in manu tua sunt : tantum in eum ne extendas manum tuam. Egressusque est Satan a facie Domini. "
        },
        {
            "chapter": 1,
            "verse": 13,
            "name": "Job 1:13",
            "text": "Cum autem quadam die filii et filiæ ejus comederent et biberent vinum in domo fratris sui primogeniti, "
        },
        {
            "chapter": 1,
            "verse": 14,
            "name": "Job 1:14",
            "text": "nuntius venit ad Job, qui diceret : Boves arabant, et asinæ pascebantur juxta eos : "
        },
        {
            "chapter": 1,
            "verse": 15,
            "name": "Job 1:15",
            "text": "et irruerunt Sabæi, tuleruntque omnia, et pueros percusserunt gladio : et evasi ego solus, ut nuntiarem tibi. "
        },
        {
            "chapter": 1,
            "verse": 16,
            "name": "Job 1:16",
            "text": "Cumque adhuc ille loqueretur, venit alter, et dixit : Ignis Dei cecidit e cælo, et tactas oves puerosque consumpsit : et effugi ego solus, ut nuntiarem tibi. "
        },
        {
            "chapter": 1,
            "verse": 17,
            "name": "Job 1:17",
            "text": "Sed et illo adhuc loquente, venit alius, et dixit : Chaldæi fecerunt tres turmas, et invaserunt camelos, et tulerunt eos, necnon et pueros percusserunt gladio : et ego fugi solus, ut nuntiarem tibi. "
        },
        {
            "chapter": 1,
            "verse": 18,
            "name": "Job 1:18",
            "text": "Adhuc loquebatur ille, et ecce alius intravit, et dixit : Filiis tuis et filiabus vescentibus et bibentibus vinum in domo fratris sui primogeniti, "
        },
        {
            "chapter": 1,
            "verse": 19,
            "name": "Job 1:19",
            "text": "repente ventus vehemens irruit a regione deserti, et concussit quatuor angulos domus : quæ corruens oppressit liberos tuos, et mortui sunt : et effugi ego solus, ut nuntiarem tibi. "
        },
        {
            "chapter": 1,
            "verse": 20,
            "name": "Job 1:20",
            "text": "Tunc surrexit Job, et scidit vestimenta sua : et tonso capite corruens in terram, adoravit, "
        },
        {
            "chapter": 1,
            "verse": 21,
            "name": "Job 1:21",
            "text": "et dixit : Nudus egressus sum de utero matris meæ, et nudus revertar illuc. Dominus dedit, Dominus abstulit ; sicut Domino placuit, ita factum est. Sit nomen Domini benedictum. "
        },
        {
            "chapter": 1,
            "verse": 22,
            "name": "Job 1:22",
            "text": "In omnibus his non peccavit Job labiis suis, neque stultum quid contra Deum locutus est.   "
        }
    ]
}