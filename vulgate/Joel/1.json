{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 29,
    "book_name": "Joel",
    "chapter": 1,
    "name": "Joel 1",
    "verses": [
        {
            "chapter": 1,
            "verse": 1,
            "name": "Joel 1:1",
            "text": "Verbum Domini, quod factum est ad Joël, filium Phatuel.  "
        },
        {
            "chapter": 1,
            "verse": 2,
            "name": "Joel 1:2",
            "text": "  Audite hoc, senes,  et auribus percipite, omnes habitatores terræ :  si factum est istud in diebus vestris,  aut in diebus patrum vestrorum ? "
        },
        {
            "chapter": 1,
            "verse": 3,
            "name": "Joel 1:3",
            "text": " Super hoc filiis vestris narrate,  et filii vestri filiis suis,  et filii eorum generationi alteræ. "
        },
        {
            "chapter": 1,
            "verse": 4,
            "name": "Joel 1:4",
            "text": " Residuum erucæ comedit locusta,  et residuum locustæ comedit bruchus,  et residuum bruchi comedit rubigo. "
        },
        {
            "chapter": 1,
            "verse": 5,
            "name": "Joel 1:5",
            "text": " Expergiscimini, ebrii,  et flete et ululate, omnes qui bibitis vinum in dulcedine,  quoniam periit ab ore vestro. "
        },
        {
            "chapter": 1,
            "verse": 6,
            "name": "Joel 1:6",
            "text": " Gens enim ascendit super terram meam,  fortis et innumerabilis :  dentes ejus ut dentes leonis,  et molares ejus ut catuli leonis. "
        },
        {
            "chapter": 1,
            "verse": 7,
            "name": "Joel 1:7",
            "text": " Posuit vineam meam in desertum,  et ficum meam decorticavit ;  nudans spoliavit eam, et projecit :  albi facti sunt rami ejus. "
        },
        {
            "chapter": 1,
            "verse": 8,
            "name": "Joel 1:8",
            "text": " Plange quasi virgo accincta sacco super virum pubertatis suæ. "
        },
        {
            "chapter": 1,
            "verse": 9,
            "name": "Joel 1:9",
            "text": " Periit sacrificium et libatio de domo Domini ;  luxerunt sacerdotes, ministri Domini. "
        },
        {
            "chapter": 1,
            "verse": 10,
            "name": "Joel 1:10",
            "text": " Depopulata est regio,  luxit humus,  quoniam devastatum est triticum,  confusum est vinum,  elanguit oleum. "
        },
        {
            "chapter": 1,
            "verse": 11,
            "name": "Joel 1:11",
            "text": " Confusi sunt agricolæ,  ululaverunt vinitores  super frumento et hordeo,  quia periit messis agri. "
        },
        {
            "chapter": 1,
            "verse": 12,
            "name": "Joel 1:12",
            "text": " Vinea confusa est,  et ficus elanguit ;  malogranatum, et palma, et malum,  et omnia ligna agri aruerunt,  quia confusum est gaudium a filiis hominum. "
        },
        {
            "chapter": 1,
            "verse": 13,
            "name": "Joel 1:13",
            "text": " Accingite vos, et plangite, sacerdotes :  ululate, ministri altaris ;  ingredimini, cubate in sacco, ministri Dei mei,  quoniam interiit de domo Dei vestri sacrificium et libatio. "
        },
        {
            "chapter": 1,
            "verse": 14,
            "name": "Joel 1:14",
            "text": " Sanctificate jejunium, vocate cœtum,  congregate senes, omnes habitatores terræ  in domum Dei vestri,  et clamate ad Dominum : "
        },
        {
            "chapter": 1,
            "verse": 15,
            "name": "Joel 1:15",
            "text": " A, a, a, diei !  quia prope est dies Domini,  et quasi vastitas a potente veniet. "
        },
        {
            "chapter": 1,
            "verse": 16,
            "name": "Joel 1:16",
            "text": " Numquid non coram oculis vestris alimenta perierunt  de domo Dei nostri, lætitia et exsultatio ? "
        },
        {
            "chapter": 1,
            "verse": 17,
            "name": "Joel 1:17",
            "text": " Computruerunt jumenta in stercore suo,  demolita sunt horrea,  dissipatæ sunt apothecæ,  quoniam confusum est triticum. "
        },
        {
            "chapter": 1,
            "verse": 18,
            "name": "Joel 1:18",
            "text": " Quid ingemuit animal,  mugierunt greges armenti ?  quia non est pascua eis ;  sed et greges pecorum disperierunt. "
        },
        {
            "chapter": 1,
            "verse": 19,
            "name": "Joel 1:19",
            "text": " Ad te, Domine, clamabo,  quia ignis comedit speciosa deserti,  et flamma succendit omnia ligna regionis. "
        },
        {
            "chapter": 1,
            "verse": 20,
            "name": "Joel 1:20",
            "text": " Sed et bestiæ agri, quasi area sitiens imbrem, suspexerunt ad te,  quoniam exsiccati sunt fontes aquarum,  et ignis devoravit speciosa deserti.  "
        }
    ]
}