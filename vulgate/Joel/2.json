{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 29,
    "book_name": "Joel",
    "chapter": 2,
    "name": "Joel 2",
    "verses": [
        {
            "chapter": 2,
            "verse": 1,
            "name": "Joel 2:1",
            "text": "Canite tuba in Sion,  ululate in monte sancto meo,  conturbentur omnes habitatores terræ :  quia venit dies Domini, quia prope est. "
        },
        {
            "chapter": 2,
            "verse": 2,
            "name": "Joel 2:2",
            "text": " Dies tenebrarum et caliginis,  dies nubis et turbinis ;  quasi mane expansum super montes  populus multus et fortis :  similis ei non fuit a principio,  et post eum non erit  usque in annos generationis et generationis. "
        },
        {
            "chapter": 2,
            "verse": 3,
            "name": "Joel 2:3",
            "text": " Ante faciem ejus ignis vorans,  et post eum exurens flamma.  Quasi hortus voluptatis terra coram eo,  et post eum solitudo deserti,  neque est qui effugiat eum. "
        },
        {
            "chapter": 2,
            "verse": 4,
            "name": "Joel 2:4",
            "text": " Quasi aspectus equorum, aspectus eorum ;  et quasi equites, sic current. "
        },
        {
            "chapter": 2,
            "verse": 5,
            "name": "Joel 2:5",
            "text": " Sicut sonitus quadrigarum super capita montium exilient,  sicut sonitus flammæ ignis devorantis stipulam,  velut populus fortis præparatus ad prælium. "
        },
        {
            "chapter": 2,
            "verse": 6,
            "name": "Joel 2:6",
            "text": " A facie ejus cruciabuntur populi ;  omnes vultus redigentur in ollam. "
        },
        {
            "chapter": 2,
            "verse": 7,
            "name": "Joel 2:7",
            "text": " Sicut fortes current ;  quasi viri bellatores ascendent murum :  viri in viis suis gradientur,  et non declinabunt a semitis suis. "
        },
        {
            "chapter": 2,
            "verse": 8,
            "name": "Joel 2:8",
            "text": " Unusquisque fratrem suum non coarctabit,  singuli in calle suo ambulabunt ;  sed et per fenestras cadent, et non demolientur. "
        },
        {
            "chapter": 2,
            "verse": 9,
            "name": "Joel 2:9",
            "text": " Urbem ingredientur, in muro current,  domos conscendent, per fenestras intrabunt quasi fur. "
        },
        {
            "chapter": 2,
            "verse": 10,
            "name": "Joel 2:10",
            "text": " A facie ejus contremuit terra,  moti sunt cæli,  sol et luna obtenebrati sunt,  et stellæ retraxerunt splendorem suum. "
        },
        {
            "chapter": 2,
            "verse": 11,
            "name": "Joel 2:11",
            "text": " Et Dominus dedit vocem suam ante faciem exercitus sui,  quia multa sunt nimis castra ejus,  quia fortia et facientia verbum ejus :  magnus enim dies Domini, et terribilis valde,  et quis sustinebit eum ? "
        },
        {
            "chapter": 2,
            "verse": 12,
            "name": "Joel 2:12",
            "text": " Nunc ergo, dicit Dominus,  convertimini ad me in toto corde vestro,  in jejunio, et in fletu, et in planctu. "
        },
        {
            "chapter": 2,
            "verse": 13,
            "name": "Joel 2:13",
            "text": " Et scindite corda vestra, et non vestimenta vestra ;  et convertimini ad Dominum Deum vestrum,  quia benignus et misericors est,  patiens et multæ misericordiæ,  et præstabilis super malitia. "
        },
        {
            "chapter": 2,
            "verse": 14,
            "name": "Joel 2:14",
            "text": " Quis scit si convertatur, et ignoscat,  et relinquat post se benedictionem, sacrificium et libamen Domino Deo vestro ? "
        },
        {
            "chapter": 2,
            "verse": 15,
            "name": "Joel 2:15",
            "text": " Canite tuba in Sion,  sanctificate jejunium, vocate cœtum : "
        },
        {
            "chapter": 2,
            "verse": 16,
            "name": "Joel 2:16",
            "text": " congregate populum, sanctificate ecclesiam,  coadunate senes, congregate parvulos, et sugentes ubera ;  egrediatur sponsus de cubili suo,  et sponsa de thalamo suo. "
        },
        {
            "chapter": 2,
            "verse": 17,
            "name": "Joel 2:17",
            "text": " Inter vestibulum et altare plorabunt sacerdotes, ministri Domini,  et dicent : Parce, Domine, parce populo tuo ;  et ne des hæreditatem tuam in opprobrium,  ut dominentur eis nationes.  Quare dicunt in populis : Ubi est Deus eorum ? "
        },
        {
            "chapter": 2,
            "verse": 18,
            "name": "Joel 2:18",
            "text": " Zelatus est Dominus terram suam,  et pepercit populo suo. "
        },
        {
            "chapter": 2,
            "verse": 19,
            "name": "Joel 2:19",
            "text": " Et respondit Dominus, et dixit populo suo :  Ecce ego mittam vobis frumentum, et vinum, et oleum,  et replebimini eis ;  et non dabo vos ultra opprobrium in gentibus. "
        },
        {
            "chapter": 2,
            "verse": 20,
            "name": "Joel 2:20",
            "text": " Et eum qui ab aquilone est procul faciam a vobis,  et expellam eum in terram inviam et desertam :  faciem ejus contra mare orientale,  et extremum ejus ad mare novissimum :  et ascendet fœtor ejus,  et ascendet putredo ejus,  quia superbe egit. "
        },
        {
            "chapter": 2,
            "verse": 21,
            "name": "Joel 2:21",
            "text": " Noli timere, terra :  exsulta, et lætare,  quoniam magnificavit Dominus ut faceret. "
        },
        {
            "chapter": 2,
            "verse": 22,
            "name": "Joel 2:22",
            "text": " Nolite timere, animalia regionis,  quia germinaverunt speciosa deserti ;  quia lignum attulit fructum suum,  ficus et vinea dederunt virtutem suam. "
        },
        {
            "chapter": 2,
            "verse": 23,
            "name": "Joel 2:23",
            "text": " Et, filii Sion, exsultate,  et lætamini in Domino Deo vestro,  quia dedit vobis doctorem justitiæ,  et descendere faciet ad vos imbrem matutinum et serotinum,  sicut in principio. "
        },
        {
            "chapter": 2,
            "verse": 24,
            "name": "Joel 2:24",
            "text": " Et implebuntur areæ frumento,  et redundabunt torcularia vino et oleo. "
        },
        {
            "chapter": 2,
            "verse": 25,
            "name": "Joel 2:25",
            "text": " Et reddam vobis annos, quos comedit locusta,  bruchus, et rubigo, et eruca :  fortitudo mea magna quam misi in vos. "
        },
        {
            "chapter": 2,
            "verse": 26,
            "name": "Joel 2:26",
            "text": " Et comedetis vescentes, et saturabimini ;  et laudabitis nomen Domini Dei vestri,  qui fecit mirabilia vobiscum ;  et non confundetur populus meus in sempiternum. "
        },
        {
            "chapter": 2,
            "verse": 27,
            "name": "Joel 2:27",
            "text": " Et scietis quia in medio Israël ego sum,  et ego Dominus Deus vester, et non est amplius ;  et non confundetur populus meus in æternum. "
        },
        {
            "chapter": 2,
            "verse": 28,
            "name": "Joel 2:28",
            "text": " Et erit post hæc :  effundam spiritum meum super omnem carnem,  et prophetabunt filii vestri et filiæ vestræ :  senes vestri somnia somniabunt,  et juvenes vestri visiones videbunt. "
        },
        {
            "chapter": 2,
            "verse": 29,
            "name": "Joel 2:29",
            "text": " Sed et super servos meos et ancillas  in diebus illis effundam spiritum meum. "
        },
        {
            "chapter": 2,
            "verse": 30,
            "name": "Joel 2:30",
            "text": " Et dabo prodigia in cælo et in terra,  sanguinem, et ignem, et vaporem fumi. "
        },
        {
            "chapter": 2,
            "verse": 31,
            "name": "Joel 2:31",
            "text": " Sol convertetur in tenebras,  et luna in sanguinem,  antequam veniat dies Domini magnus et horribilis. "
        },
        {
            "chapter": 2,
            "verse": 32,
            "name": "Joel 2:32",
            "text": " Et erit : omnis qui invocaverit nomen Domini, salvus erit :  quia in monte Sion et in Jerusalem  erit salvatio, sicut dixit Dominus,  et in residuis quos Dominus vocaverit.  "
        }
    ]
}