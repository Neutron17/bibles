{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 34,
    "book_name": "Nahum",
    "chapter": 1,
    "name": "Nahum 1",
    "verses": [
        {
            "chapter": 1,
            "verse": 1,
            "name": "Nahum 1:1",
            "text": "Onus Ninive. Liber visionis Nahum Elcesæi.  "
        },
        {
            "chapter": 1,
            "verse": 2,
            "name": "Nahum 1:2",
            "text": "  Deus æmulator, et ulciscens Dominus :  ulciscens Dominus, et habens furorem :  ulciscens Dominus in hostes suos,  et irascens ipse inimicis suis. "
        },
        {
            "chapter": 1,
            "verse": 3,
            "name": "Nahum 1:3",
            "text": " Dominus patiens, et magnus fortitudine,  et mundans non faciet innocentem.  Dominus in tempestate et turbine viæ ejus,  et nebulæ pulvis pedum ejus. "
        },
        {
            "chapter": 1,
            "verse": 4,
            "name": "Nahum 1:4",
            "text": " Increpans mare, et exsiccans illud,  et omnia flumina ad desertum deducens.  Infirmatus est Basan et Carmelus,  et flos Libani elanguit. "
        },
        {
            "chapter": 1,
            "verse": 5,
            "name": "Nahum 1:5",
            "text": " Montes commoti sunt ab eo,  et colles desolati sunt :  et contremuit terra a facie ejus,  et orbis, et omnes habitantes in eo. "
        },
        {
            "chapter": 1,
            "verse": 6,
            "name": "Nahum 1:6",
            "text": " Ante faciem indignationis ejus quis stabit ?  et quis resistet in ira furoris ejus ?  Indignatio ejus effusa est ut ignis,  et petræ dissolutæ sunt ab eo. "
        },
        {
            "chapter": 1,
            "verse": 7,
            "name": "Nahum 1:7",
            "text": " Bonus Dominus,  et confortans in die tribulationis,  et sciens sperantes in se. "
        },
        {
            "chapter": 1,
            "verse": 8,
            "name": "Nahum 1:8",
            "text": " Et in diluvio prætereunte consummationem faciet loci ejus,  et inimicos ejus persequentur tenebræ. "
        },
        {
            "chapter": 1,
            "verse": 9,
            "name": "Nahum 1:9",
            "text": " Quid cogitatis contra Dominum ?  Consummationem ipse faciet :  non consurget duplex tribulatio, "
        },
        {
            "chapter": 1,
            "verse": 10,
            "name": "Nahum 1:10",
            "text": " quia sicut spinæ se invicem complectuntur,  sic convivium eorum pariter potantium ;  consumentur quasi stipula ariditate plena. "
        },
        {
            "chapter": 1,
            "verse": 11,
            "name": "Nahum 1:11",
            "text": " Ex te exibit cogitans contra Dominum malitiam,  mente pertractans prævaricationem. "
        },
        {
            "chapter": 1,
            "verse": 12,
            "name": "Nahum 1:12",
            "text": " Hæc dicit Dominus :  Si perfecti fuerint, et ita plures,  sic quoque attondentur, et pertransibit :  afflixi te, et non affligam te ultra. "
        },
        {
            "chapter": 1,
            "verse": 13,
            "name": "Nahum 1:13",
            "text": " Et nunc conteram virgam ejus de dorso tuo,  et vincula tua disrumpam. "
        },
        {
            "chapter": 1,
            "verse": 14,
            "name": "Nahum 1:14",
            "text": " Et præcipiet super te Dominus ;  non seminabitur ex nomine tuo amplius :  de domo Dei tui interficiam sculptile, et conflatile ;  ponam sepulchrum tuum, quia inhonoratus es. "
        },
        {
            "chapter": 1,
            "verse": 15,
            "name": "Nahum 1:15",
            "text": " Ecce super montes pedes evangelizantis,  et annuntiantis pacem.  Celebra, Juda, festivitates tuas,  et redde vota tua,  quia non adjiciet ultra ut pertranseat in te Belial :  universus interiit.  "
        }
    ]
}