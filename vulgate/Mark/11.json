{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 41,
    "book_name": "Mark",
    "chapter": 11,
    "name": "Mark 11",
    "verses": [
        {
            "chapter": 11,
            "verse": 1,
            "name": "Mark 11:1",
            "text": "Et cum appropinquarent Jerosolymæ et Bethaniæ ad montem Olivarum, mittit duos ex discipulis suis, "
        },
        {
            "chapter": 11,
            "verse": 2,
            "name": "Mark 11:2",
            "text": "et ait illis : Ite in castellum, quod contra vos est, et statim introëuntes illuc, invenietis pullum ligatum, super quem nemo adhuc hominum sedit : solvite illum, et adducite. "
        },
        {
            "chapter": 11,
            "verse": 3,
            "name": "Mark 11:3",
            "text": "Et si quis vobis dixerit : Quid facitis ? dicite, quia Domino necessarius est : et continuo illum dimittet huc. "
        },
        {
            "chapter": 11,
            "verse": 4,
            "name": "Mark 11:4",
            "text": "Et abeuntes invenerunt pullum ligatum ante januam foris in bivio : et solvunt eum. "
        },
        {
            "chapter": 11,
            "verse": 5,
            "name": "Mark 11:5",
            "text": "Et quidam de illic stantibus dicebant illis : Quid facitis solventes pullum ? "
        },
        {
            "chapter": 11,
            "verse": 6,
            "name": "Mark 11:6",
            "text": "Qui dixerunt eis sicut præceperat illis Jesus, et dimiserunt eis. "
        },
        {
            "chapter": 11,
            "verse": 7,
            "name": "Mark 11:7",
            "text": "Et duxerunt pullum ad Jesum : et imponunt illi vestimenta sua, et sedit super eum. "
        },
        {
            "chapter": 11,
            "verse": 8,
            "name": "Mark 11:8",
            "text": "Multi autem vestimenta sua straverunt in via : alii autem frondes cædebant de arboribus, et sternebant in via. "
        },
        {
            "chapter": 11,
            "verse": 9,
            "name": "Mark 11:9",
            "text": "Et qui præibant, et qui sequebantur, clamabant, dicentes : Hosanna : benedictus qui venit in nomine Domini : "
        },
        {
            "chapter": 11,
            "verse": 10,
            "name": "Mark 11:10",
            "text": "benedictum quod venit regnum patris nostri David : hosanna in excelsis. "
        },
        {
            "chapter": 11,
            "verse": 11,
            "name": "Mark 11:11",
            "text": "Et introivit Jerosolymam in templum : et circumspectis omnibus, cum jam vespera esset hora, exiit in Bethaniam cum duodecim.  "
        },
        {
            "chapter": 11,
            "verse": 12,
            "name": "Mark 11:12",
            "text": " Et alia die cum exirent a Bethania, esuriit. "
        },
        {
            "chapter": 11,
            "verse": 13,
            "name": "Mark 11:13",
            "text": "Cumque vidisset a longe ficum habentem folia, venit si quid forte inveniret in ea : et cum venisset ad eam, nihil invenit præter folia : non enim erat tempus ficorum. "
        },
        {
            "chapter": 11,
            "verse": 14,
            "name": "Mark 11:14",
            "text": "Et respondens dixit ei : Jam non amplius in æternum ex te fructum quisquam manducet. Et audiebant discipuli ejus.  "
        },
        {
            "chapter": 11,
            "verse": 15,
            "name": "Mark 11:15",
            "text": " Et veniunt in Jerosolymam. Et cum introisset in templum, cœpit ejicere vendentes et ementes in templo : et mensas numulariorum, et cathedras vendentium columbas evertit : "
        },
        {
            "chapter": 11,
            "verse": 16,
            "name": "Mark 11:16",
            "text": "et non sinebat ut quisquam transferret vas per templum : "
        },
        {
            "chapter": 11,
            "verse": 17,
            "name": "Mark 11:17",
            "text": "et docebat, dicens eis : Nonne scriptum est : Quia domus mea, domus orationis vocabitur omnibus gentibus ? vos autem fecistis eam speluncam latronum. "
        },
        {
            "chapter": 11,
            "verse": 18,
            "name": "Mark 11:18",
            "text": "Quo audito principes sacerdotum et scribæ, quærebant quomodo eum perderent : timebant enim eum, quoniam universa turba admirabatur super doctrina ejus. "
        },
        {
            "chapter": 11,
            "verse": 19,
            "name": "Mark 11:19",
            "text": "Et cum vespera facta esset, egrediebatur de civitate.  "
        },
        {
            "chapter": 11,
            "verse": 20,
            "name": "Mark 11:20",
            "text": " Et cum mane transirent, viderunt ficum aridam factam a radicibus. "
        },
        {
            "chapter": 11,
            "verse": 21,
            "name": "Mark 11:21",
            "text": "Et recordatus Petrus, dixit ei : Rabbi, ecce ficus, cui maledixisti, aruit. "
        },
        {
            "chapter": 11,
            "verse": 22,
            "name": "Mark 11:22",
            "text": "Et respondens Jesus ait illis : Habete fidem Dei. "
        },
        {
            "chapter": 11,
            "verse": 23,
            "name": "Mark 11:23",
            "text": "Amen dico vobis, quia quicumque dixerit huic monti : Tollere, et mittere in mare, et non hæsitaverit in corde suo, sed crediderit, quia quodcumque dixerit fiat, fiet ei. "
        },
        {
            "chapter": 11,
            "verse": 24,
            "name": "Mark 11:24",
            "text": "Propterea dico vobis, omnia quæcumque orantes petitis, credite quia accipietis, et evenient vobis. "
        },
        {
            "chapter": 11,
            "verse": 25,
            "name": "Mark 11:25",
            "text": "Et cum stabitis ad orandum, dimittite si quid habetis adversus aliquem : ut et Pater vester, qui in cælis est, dimittat vobis peccata vestra. "
        },
        {
            "chapter": 11,
            "verse": 26,
            "name": "Mark 11:26",
            "text": "Quod si vos non dimiseritis : nec Pater vester, qui in cælis est, dimittet vobis peccata vestra.  "
        },
        {
            "chapter": 11,
            "verse": 27,
            "name": "Mark 11:27",
            "text": " Et veniunt rursus Jerosolymam. Et cum ambularet in templo, accedunt ad eum summi sacerdotes, et scribæ, et seniores : "
        },
        {
            "chapter": 11,
            "verse": 28,
            "name": "Mark 11:28",
            "text": "et dicunt ei : In qua potestate hæc facis ? et quis dedit tibi hanc potestatem ut ista facias ? "
        },
        {
            "chapter": 11,
            "verse": 29,
            "name": "Mark 11:29",
            "text": "Jesus autem respondens, ait illis : Interrogabo vos et ego unum verbum, et respondete mihi : et dicam vobis in qua potestate hæc faciam. "
        },
        {
            "chapter": 11,
            "verse": 30,
            "name": "Mark 11:30",
            "text": "Baptismus Joannis, de cælo erat, an ex hominibus ? Respondete mihi. "
        },
        {
            "chapter": 11,
            "verse": 31,
            "name": "Mark 11:31",
            "text": "At illi cogitabant secum, dicentes : Si dixerimus : De cælo, dicet : Quare ergo non credidistis ei ? "
        },
        {
            "chapter": 11,
            "verse": 32,
            "name": "Mark 11:32",
            "text": "Si dixerimus : Ex hominibus, timemus populum : omnes enim habebant Joannem quia vere propheta esset. "
        },
        {
            "chapter": 11,
            "verse": 33,
            "name": "Mark 11:33",
            "text": "Et respondentes dicunt Jesu : Nescimus. Et respondens Jesus ait illis : Neque ego dico vobis in qua potestate hæc faciam.   "
        }
    ]
}