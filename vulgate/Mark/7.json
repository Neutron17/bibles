{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 41,
    "book_name": "Mark",
    "chapter": 7,
    "name": "Mark 7",
    "verses": [
        {
            "chapter": 7,
            "verse": 1,
            "name": "Mark 7:1",
            "text": "Et conveniunt ad eum pharisæi, et quidam de scribis, venientes ab Jerosolymis. "
        },
        {
            "chapter": 7,
            "verse": 2,
            "name": "Mark 7:2",
            "text": "Et cum vidissent quosdam ex discipulis ejus communibus manibus, id est non lotis, manducare panes, vituperaverunt. "
        },
        {
            "chapter": 7,
            "verse": 3,
            "name": "Mark 7:3",
            "text": "Pharisæi enim, et omnes Judæi, nisi crebro laverint manus, non manducant, tenentes traditionem seniorum : "
        },
        {
            "chapter": 7,
            "verse": 4,
            "name": "Mark 7:4",
            "text": "et a foro nisi baptizentur, non comedunt : et alia multa sunt, quæ tradita sunt illis servare, baptismata calicum, et urceorum, et æramentorum, et lectorum : "
        },
        {
            "chapter": 7,
            "verse": 5,
            "name": "Mark 7:5",
            "text": "et interrogabant eum pharisæi et scribæ : Quare discipuli tui non ambulant juxta traditionem seniorum, sed communibus manibus manducant panem ? "
        },
        {
            "chapter": 7,
            "verse": 6,
            "name": "Mark 7:6",
            "text": "At ille respondens, dixit eis : Bene prophetavit Isaias de vobis hypocritis, sicut scriptum est :   Populus hic labiis me honorat,  cor autem eorum longe est a me : "
        },
        {
            "chapter": 7,
            "verse": 7,
            "name": "Mark 7:7",
            "text": " in vanum autem me colunt,  docentes doctrinas, et præcepta hominum. "
        },
        {
            "chapter": 7,
            "verse": 8,
            "name": "Mark 7:8",
            "text": "Relinquentes enim mandatum Dei, tenetis traditionem hominum, baptismata urceorum et calicum : et alia similia his facitis multa. "
        },
        {
            "chapter": 7,
            "verse": 9,
            "name": "Mark 7:9",
            "text": "Et dicebat illis : Bene irritum facitis præceptum Dei, ut traditionem vestram servetis. "
        },
        {
            "chapter": 7,
            "verse": 10,
            "name": "Mark 7:10",
            "text": "Moyses enim dixit : Honora patrem tuum, et matrem tuam. Et : Qui maledixerit patri, vel matri, morte moriatur. "
        },
        {
            "chapter": 7,
            "verse": 11,
            "name": "Mark 7:11",
            "text": "Vos autem dicitis : Si dixerit homo patri, aut matri, Corban (quod est donum) quodcumque ex me, tibi profuerit : "
        },
        {
            "chapter": 7,
            "verse": 12,
            "name": "Mark 7:12",
            "text": "et ultra non dimittitis eum quidquam facere patri suo, aut matri, "
        },
        {
            "chapter": 7,
            "verse": 13,
            "name": "Mark 7:13",
            "text": "rescindentes verbum Dei per traditionem vestram, quam tradidistis : et similia hujusmodi multa facitis.  "
        },
        {
            "chapter": 7,
            "verse": 14,
            "name": "Mark 7:14",
            "text": " Et advocans iterum turbam, dicebat illis : Audite me omnes, et intelligite. "
        },
        {
            "chapter": 7,
            "verse": 15,
            "name": "Mark 7:15",
            "text": "Nihil est extra hominem introiens in eum, quod possit eum coinquinare, sed quæ de homine procedunt illa sunt quæ communicant hominem. "
        },
        {
            "chapter": 7,
            "verse": 16,
            "name": "Mark 7:16",
            "text": "Si quis habet aures audiendi, audiat. "
        },
        {
            "chapter": 7,
            "verse": 17,
            "name": "Mark 7:17",
            "text": "Et cum introisset in domum a turba, interrogabant eum discipuli ejus parabolam. "
        },
        {
            "chapter": 7,
            "verse": 18,
            "name": "Mark 7:18",
            "text": "Et ait illis : Sic et vos imprudentes estis ? Non intelligitis quia omne extrinsecus introiens in hominem, non potest eum communicare : "
        },
        {
            "chapter": 7,
            "verse": 19,
            "name": "Mark 7:19",
            "text": "quia non intrat in cor ejus, sed in ventrum vadit, et in secessum exit, purgans omnes escas ? "
        },
        {
            "chapter": 7,
            "verse": 20,
            "name": "Mark 7:20",
            "text": "Dicebat autem, quoniam quæ de homine exeunt, illa communicant hominem. "
        },
        {
            "chapter": 7,
            "verse": 21,
            "name": "Mark 7:21",
            "text": "Ab intus enim de corde hominum malæ cogitationes procedunt, adulteria, fornicationes, homicidia, "
        },
        {
            "chapter": 7,
            "verse": 22,
            "name": "Mark 7:22",
            "text": "furta, avaritiæ, nequitiæ, dolus, impudicitiæ, oculus malus, blasphemia, superbia, stultitia. "
        },
        {
            "chapter": 7,
            "verse": 23,
            "name": "Mark 7:23",
            "text": "Omnia hæc mala ab intus procedunt, et communicant hominem.  "
        },
        {
            "chapter": 7,
            "verse": 24,
            "name": "Mark 7:24",
            "text": " Et inde surgens abiit in fines Tyri et Sidonis : et ingressus domum, neminem voluit scire, et non potuit latere. "
        },
        {
            "chapter": 7,
            "verse": 25,
            "name": "Mark 7:25",
            "text": "Mulier enim statim ut audivit de eo, cujus filia habebat spiritum immundum, intravit, et procidit ad pedes ejus. "
        },
        {
            "chapter": 7,
            "verse": 26,
            "name": "Mark 7:26",
            "text": "Erat enim mulier gentilis, Syrophœnissa genere. Et rogabat eum ut dæmonium ejiceret de filia ejus. "
        },
        {
            "chapter": 7,
            "verse": 27,
            "name": "Mark 7:27",
            "text": "Qui dixit illi : Sine prius saturari filios : non est enim bonum sumere panem filiorum, et mittere canibus. "
        },
        {
            "chapter": 7,
            "verse": 28,
            "name": "Mark 7:28",
            "text": "At illa respondit, et dixit illi : Utique Domine, nam et catelli comedunt sub mensa de micis puerorum. "
        },
        {
            "chapter": 7,
            "verse": 29,
            "name": "Mark 7:29",
            "text": "Et ait illi : Propter hunc sermonem vade : exiit dæmonium a filia tua. "
        },
        {
            "chapter": 7,
            "verse": 30,
            "name": "Mark 7:30",
            "text": "Et cum abiisset domum suam, invenit puellam jacentem supra lectum, et dæmonium exiisse.  "
        },
        {
            "chapter": 7,
            "verse": 31,
            "name": "Mark 7:31",
            "text": " Et iterum exiens de finibus Tyri, venit per Sidonem ad mare Galilææ inter medios fines Decapoleos. "
        },
        {
            "chapter": 7,
            "verse": 32,
            "name": "Mark 7:32",
            "text": "Et adducunt ei surdum, et mutum, et deprecabantur eum, ut imponat illi manum. "
        },
        {
            "chapter": 7,
            "verse": 33,
            "name": "Mark 7:33",
            "text": "Et apprehendens eum de turba seorsum, misit digitos suos in auriculas ejus : et exspuens, tetigit linguam ejus : "
        },
        {
            "chapter": 7,
            "verse": 34,
            "name": "Mark 7:34",
            "text": "et suspiciens in cælum, ingemuit, et ait illi : Ephphetha, quod est, Adaperire. "
        },
        {
            "chapter": 7,
            "verse": 35,
            "name": "Mark 7:35",
            "text": "Et statim apertæ sunt aures ejus, et solutum est vinculum linguæ ejus, et loquebatur recte. "
        },
        {
            "chapter": 7,
            "verse": 36,
            "name": "Mark 7:36",
            "text": "Et præcepit illis ne cui dicerent. Quanto autem eis præcipiebat, tanto magis plus prædicabant : "
        },
        {
            "chapter": 7,
            "verse": 37,
            "name": "Mark 7:37",
            "text": "et eo amplius admirabantur, dicentes : Bene omnia fecit : et surdos fecit audire, et mutos loqui.   "
        }
    ]
}