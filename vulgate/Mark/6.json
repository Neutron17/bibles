{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 41,
    "book_name": "Mark",
    "chapter": 6,
    "name": "Mark 6",
    "verses": [
        {
            "chapter": 6,
            "verse": 1,
            "name": "Mark 6:1",
            "text": "Et egressus inde, abiit in patriam suam : et sequebantur eum discipuli sui : "
        },
        {
            "chapter": 6,
            "verse": 2,
            "name": "Mark 6:2",
            "text": "et facto sabbato cœpit in synagoga docere : et multi audientes admirabantur in doctrina ejus, dicentes : Unde huic hæc omnia ? et quæ est sapientia, quæ data est illi, et virtutes tales, quæ per manus ejus efficiuntur ? "
        },
        {
            "chapter": 6,
            "verse": 3,
            "name": "Mark 6:3",
            "text": "Nonne hic est faber, filius Mariæ, frater Jacobi, et Joseph, et Judæ, et Simonis ? nonne et sorores ejus hic nobiscum sunt ? Et scandalizabantur in illo. "
        },
        {
            "chapter": 6,
            "verse": 4,
            "name": "Mark 6:4",
            "text": "Et dicebat illis Jesus : Quia non est propheta sine honore nisi in patria sua, et in domo sua, et in cognatione sua. "
        },
        {
            "chapter": 6,
            "verse": 5,
            "name": "Mark 6:5",
            "text": "Et non poterat ibi virtutem ullam facere, nisi paucos infirmos impositis manibus curavit : "
        },
        {
            "chapter": 6,
            "verse": 6,
            "name": "Mark 6:6",
            "text": "et mirabatur propter incredulitatem eorum, et circuibat castella in circuitu docens.  "
        },
        {
            "chapter": 6,
            "verse": 7,
            "name": "Mark 6:7",
            "text": " Et vocavit duodecim : et cœpit eos mittere binos, et dabat illis potestatem spirituum immundorum. "
        },
        {
            "chapter": 6,
            "verse": 8,
            "name": "Mark 6:8",
            "text": "Et præcepit eis ne quid tollerent in via, nisi virgam tantum : non peram, non panem, neque in zona æs, "
        },
        {
            "chapter": 6,
            "verse": 9,
            "name": "Mark 6:9",
            "text": "sed calceatos sandaliis, et ne induerentur duabus tunicis. "
        },
        {
            "chapter": 6,
            "verse": 10,
            "name": "Mark 6:10",
            "text": "Et dicebat eis : Quocumque introieritis in domum, illic manete donec exeatis inde : "
        },
        {
            "chapter": 6,
            "verse": 11,
            "name": "Mark 6:11",
            "text": "et quicumque non receperint vos, nec audierint vos, exeuntes inde, excutite pulverem de pedibus vestris in testimonium illis. "
        },
        {
            "chapter": 6,
            "verse": 12,
            "name": "Mark 6:12",
            "text": "Et exeuntes prædicabant ut pœnitentiam agerent : "
        },
        {
            "chapter": 6,
            "verse": 13,
            "name": "Mark 6:13",
            "text": "et dæmonia multa ejiciebant, et ungebant oleo multos ægros, et sanabant.  "
        },
        {
            "chapter": 6,
            "verse": 14,
            "name": "Mark 6:14",
            "text": " Et audivit rex Herodes (manifestum enim factum est nomen ejus), et dicebat : Quia Joannes Baptista resurrexit a mortuis : et propterea virtutes operantur in illo. "
        },
        {
            "chapter": 6,
            "verse": 15,
            "name": "Mark 6:15",
            "text": "Alii autem dicebant : Quia Elias est ; alii vero dicebant : Quia propheta est, quasi unus ex prophetis. "
        },
        {
            "chapter": 6,
            "verse": 16,
            "name": "Mark 6:16",
            "text": "Quo audito Herodes ait : Quem ego decollavi Joannem, hic a mortuis resurrexit. "
        },
        {
            "chapter": 6,
            "verse": 17,
            "name": "Mark 6:17",
            "text": "Ipse enim Herodes misit, ac tenuit Joannem, et vinxit eum in carcere propter Herodiadem uxorem Philippi fratris sui, quia duxerat eam. "
        },
        {
            "chapter": 6,
            "verse": 18,
            "name": "Mark 6:18",
            "text": "Dicebat enim Joannes Herodi : Non licet tibi habere uxorem fratris tui. "
        },
        {
            "chapter": 6,
            "verse": 19,
            "name": "Mark 6:19",
            "text": "Herodias autem insidiabatur illi : et volebat occidere eum, nec poterat. "
        },
        {
            "chapter": 6,
            "verse": 20,
            "name": "Mark 6:20",
            "text": "Herodes enim metuebat Joannem, sciens eum virum justum et sanctum : et custodiebat eum, et audito eo multa faciebat, et libenter eum audiebat. "
        },
        {
            "chapter": 6,
            "verse": 21,
            "name": "Mark 6:21",
            "text": "Et cum dies opportunus accidisset, Herodes natalis sui cœnam fecit principibus, et tribunis, et primis Galilææ : "
        },
        {
            "chapter": 6,
            "verse": 22,
            "name": "Mark 6:22",
            "text": "cumque introisset filia ipsius Herodiadis, et saltasset, et placuisset Herodi, simulque recumbentibus, rex ait puellæ : Pete a me quod vis, et dabo tibi : "
        },
        {
            "chapter": 6,
            "verse": 23,
            "name": "Mark 6:23",
            "text": "et juravit illi : Quia quidquid petieris dabo tibi, licet dimidium regni mei. "
        },
        {
            "chapter": 6,
            "verse": 24,
            "name": "Mark 6:24",
            "text": "Quæ cum exisset, dixit matri suæ : Quid petam ? At illa dixit : Caput Joannis Baptistæ. "
        },
        {
            "chapter": 6,
            "verse": 25,
            "name": "Mark 6:25",
            "text": "Cumque introisset statim cum festinatione ad regem, petivit dicens : Volo ut protinus des mihi in disco caput Joannis Baptistæ. "
        },
        {
            "chapter": 6,
            "verse": 26,
            "name": "Mark 6:26",
            "text": "Et contristatus est rex : propter jusjurandum, et propter simul discumbentes, noluit eam contristare : "
        },
        {
            "chapter": 6,
            "verse": 27,
            "name": "Mark 6:27",
            "text": "sed misso spiculatore præcepit afferri caput ejus in disco. Et decollavit eum in carcere, "
        },
        {
            "chapter": 6,
            "verse": 28,
            "name": "Mark 6:28",
            "text": "et attulit caput ejus in disco : et dedit illud puellæ, et puella dedit matri suæ. "
        },
        {
            "chapter": 6,
            "verse": 29,
            "name": "Mark 6:29",
            "text": "Quo audito, discipuli ejus venerunt, et tulerunt corpus ejus : et posuerunt illud in monumento.  "
        },
        {
            "chapter": 6,
            "verse": 30,
            "name": "Mark 6:30",
            "text": " Et convenientes Apostoli ad Jesum, renuntiaverunt ei omnia quæ egerant, et docuerant. "
        },
        {
            "chapter": 6,
            "verse": 31,
            "name": "Mark 6:31",
            "text": "Et ait illis : Venite seorsum in desertum locum, et requiescite pusillum. Erant enim qui veniebant et redibant multi : et nec spatium manducandi habebant. "
        },
        {
            "chapter": 6,
            "verse": 32,
            "name": "Mark 6:32",
            "text": "Et ascendentes in navim, abierunt in desertum locum seorsum. "
        },
        {
            "chapter": 6,
            "verse": 33,
            "name": "Mark 6:33",
            "text": "Et viderunt eos abeuntes, et cognoverunt multi : et pedestres de omnibus civitatibus concurrerunt illuc, et prævenerunt eos. "
        },
        {
            "chapter": 6,
            "verse": 34,
            "name": "Mark 6:34",
            "text": "Et exiens vidit turbam multam Jesus : et misertus est super eos, quia erant sicut oves non habentes pastorem, et cœpit docere multa. "
        },
        {
            "chapter": 6,
            "verse": 35,
            "name": "Mark 6:35",
            "text": "Et cum jam hora multa fieret, accesserunt discipuli ejus, dicentes : Desertus est locus hic, et jam hora præteriit : "
        },
        {
            "chapter": 6,
            "verse": 36,
            "name": "Mark 6:36",
            "text": "dimitte illos, ut euntes in proximas villas et vicos, emant sibi cibos, quos manducent. "
        },
        {
            "chapter": 6,
            "verse": 37,
            "name": "Mark 6:37",
            "text": "Et respondens ait illis : Date illis vos manducare. Et dixerunt ei : Euntes emamus ducentis denariis panes, et dabimus illis manducare. "
        },
        {
            "chapter": 6,
            "verse": 38,
            "name": "Mark 6:38",
            "text": "Et dicit eis : Quot panes habetis ? ite, et videte. Et cum cognovissent, dicunt : Quinque, et duos pisces. "
        },
        {
            "chapter": 6,
            "verse": 39,
            "name": "Mark 6:39",
            "text": "Et præcepit illis ut accumbere facerent omnes secundum contubernia super viride fœnum. "
        },
        {
            "chapter": 6,
            "verse": 40,
            "name": "Mark 6:40",
            "text": "Et discubuerunt in partes per centenos et quinquagenos. "
        },
        {
            "chapter": 6,
            "verse": 41,
            "name": "Mark 6:41",
            "text": "Et acceptis quinque panibus et duobus piscibus, intuens in cælum, benedixit, et fregit panes, et dedit discipulis suis, ut ponerent ante eos : et duos pisces divisit omnibus. "
        },
        {
            "chapter": 6,
            "verse": 42,
            "name": "Mark 6:42",
            "text": "Et manducaverunt omnes, et saturati sunt. "
        },
        {
            "chapter": 6,
            "verse": 43,
            "name": "Mark 6:43",
            "text": "Et sustulerunt reliquias, fragmentorum duodecim cophinos plenos, et de piscibus. "
        },
        {
            "chapter": 6,
            "verse": 44,
            "name": "Mark 6:44",
            "text": "Erant autem qui manducaverunt quinque millia virorum.  "
        },
        {
            "chapter": 6,
            "verse": 45,
            "name": "Mark 6:45",
            "text": " Et statim coëgit discipulos suos ascendere navim, ut præcederent eum trans fretum ad Bethsaidam, dum ipse dimitteret populum. "
        },
        {
            "chapter": 6,
            "verse": 46,
            "name": "Mark 6:46",
            "text": "Et cum dimisisset eos, abiit in montem orare. "
        },
        {
            "chapter": 6,
            "verse": 47,
            "name": "Mark 6:47",
            "text": "Et cum sero esset, erat navis in medio mari et ipse solus in terra. "
        },
        {
            "chapter": 6,
            "verse": 48,
            "name": "Mark 6:48",
            "text": "Et videns eos laborantes in remigando (erat enim ventus contrarius eis) et circa quartam vigiliam noctis venit ad eos ambulans supra mare : et volebat præterire eos. "
        },
        {
            "chapter": 6,
            "verse": 49,
            "name": "Mark 6:49",
            "text": "At illi ut viderunt eum ambulantem supra mare, putaverunt phantasma esse, et exclamaverunt. "
        },
        {
            "chapter": 6,
            "verse": 50,
            "name": "Mark 6:50",
            "text": "Omnes enim viderunt eum, et conturbati sunt. Et statim locutus est cum eis, et dixit eis : Confidite, ego sum : nolite timere. "
        },
        {
            "chapter": 6,
            "verse": 51,
            "name": "Mark 6:51",
            "text": "Et ascendit ad illos in navim, et cessavit ventus. Et plus magis intra se stupebant : "
        },
        {
            "chapter": 6,
            "verse": 52,
            "name": "Mark 6:52",
            "text": "non enim intellexerunt de panibus : erat enim cor eorum obcæcatum. "
        },
        {
            "chapter": 6,
            "verse": 53,
            "name": "Mark 6:53",
            "text": "Et cum transfretassent, venerunt in terram Genesareth, et applicuerunt. "
        },
        {
            "chapter": 6,
            "verse": 54,
            "name": "Mark 6:54",
            "text": "Cumque egressi essent de navi, continuo cognoverunt eum : "
        },
        {
            "chapter": 6,
            "verse": 55,
            "name": "Mark 6:55",
            "text": "et percurrentes universam regionem illam, cœperunt in grabatis eos, qui se male habebant, circumferre, ubi audiebant eum esse. "
        },
        {
            "chapter": 6,
            "verse": 56,
            "name": "Mark 6:56",
            "text": "Et quocumque introibat, in vicos, vel in villas aut civitates, in plateis ponebant infirmos, et deprecabantur eum, ut vel fimbriam vestimenti ejus tangerent, et quotquot tangebant eum, salvi fiebant.   "
        }
    ]
}