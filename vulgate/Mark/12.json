{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 41,
    "book_name": "Mark",
    "chapter": 12,
    "name": "Mark 12",
    "verses": [
        {
            "chapter": 12,
            "verse": 1,
            "name": "Mark 12:1",
            "text": "Et cœpit illis in parabolis loqui : Vineam pastinavit homo, et circumdedit sepem, et fodit lacum, et ædificavit turrim, et locavit eam agricolis, et peregre profectus est. "
        },
        {
            "chapter": 12,
            "verse": 2,
            "name": "Mark 12:2",
            "text": "Et misit ad agricolas in tempore servum ut ab agricolis acciperet de fructu vineæ. "
        },
        {
            "chapter": 12,
            "verse": 3,
            "name": "Mark 12:3",
            "text": "Qui apprehensum eum ceciderunt, et dimiserunt vacuum. "
        },
        {
            "chapter": 12,
            "verse": 4,
            "name": "Mark 12:4",
            "text": "Et iterum misit ad illos alium servum : et illum in capite vulneraverunt, et contumeliis affecerunt. "
        },
        {
            "chapter": 12,
            "verse": 5,
            "name": "Mark 12:5",
            "text": "Et rursum alium misit, et illum occiderunt : et plures alios : quosdam cædentes, alios vero occidentes. "
        },
        {
            "chapter": 12,
            "verse": 6,
            "name": "Mark 12:6",
            "text": "Adhuc ergo unum habens filium carissimum, et illum misit ad eos novissimum, dicens : Quia reverebuntur filium meum. "
        },
        {
            "chapter": 12,
            "verse": 7,
            "name": "Mark 12:7",
            "text": "Coloni autem dixerunt ad invicem : Hic est hæres : venite, occidamus eum : et nostra erit hæreditas. "
        },
        {
            "chapter": 12,
            "verse": 8,
            "name": "Mark 12:8",
            "text": "Et apprehendentes eum, occiderunt : et ejecerunt extra vineam. "
        },
        {
            "chapter": 12,
            "verse": 9,
            "name": "Mark 12:9",
            "text": "Quid ergo faciet dominus vineæ ? Veniet, et perdet colonos, et dabit vineam aliis. "
        },
        {
            "chapter": 12,
            "verse": 10,
            "name": "Mark 12:10",
            "text": "Nec scripturam hanc legistis : Lapidem quem reprobaverunt ædificantes, hic factus est in caput anguli : "
        },
        {
            "chapter": 12,
            "verse": 11,
            "name": "Mark 12:11",
            "text": "a Domino factum est istud, et est mirabile in oculis nostris ? "
        },
        {
            "chapter": 12,
            "verse": 12,
            "name": "Mark 12:12",
            "text": "Et quærebant eum tenere : et timuerunt turbam : cognoverunt enim quoniam ad eos parabolam hanc dixerit. Et relicto eo abierunt.  "
        },
        {
            "chapter": 12,
            "verse": 13,
            "name": "Mark 12:13",
            "text": " Et mittunt ad eum quosdam ex pharisæis, et herodianis, ut eum caperent in verbo. "
        },
        {
            "chapter": 12,
            "verse": 14,
            "name": "Mark 12:14",
            "text": "Qui venientes dicunt ei : Magister, scimus quia verax es, et non curas quemquam : nec enim vides in faciem hominum, sed in veritate viam Dei doces. Licet dari tributum Cæsari, an non dabimus ? "
        },
        {
            "chapter": 12,
            "verse": 15,
            "name": "Mark 12:15",
            "text": "Qui sciens versutiam illorum, ait illis : Quid me tentatis ? afferte mihi denarium ut videam. "
        },
        {
            "chapter": 12,
            "verse": 16,
            "name": "Mark 12:16",
            "text": "At illi attulerunt ei. Et ait illis : Cujus est imago hæc, et inscriptio ? Dicunt ei : Cæsaris. "
        },
        {
            "chapter": 12,
            "verse": 17,
            "name": "Mark 12:17",
            "text": "Respondens autem Jesus dixit illis : Reddite igitur quæ sunt Cæsaris, Cæsari : et quæ sunt Dei, Deo. Et mirabantur super eo.  "
        },
        {
            "chapter": 12,
            "verse": 18,
            "name": "Mark 12:18",
            "text": " Et venerunt ad eum sadducæi, qui dicunt resurrectionem non esse : et interrogabant eum, dicentes : "
        },
        {
            "chapter": 12,
            "verse": 19,
            "name": "Mark 12:19",
            "text": "Magister, Moyses nobis scripsit, ut si cujus frater mortuus fuerit, et dimiserit uxorem, et filios non reliquerit, accipiat frater ejus uxorem ipsius, et resuscitet semen fratri suo. "
        },
        {
            "chapter": 12,
            "verse": 20,
            "name": "Mark 12:20",
            "text": "Septem ergo fratres erant : et primus accepit uxorem, et mortuus est non relicto semine. "
        },
        {
            "chapter": 12,
            "verse": 21,
            "name": "Mark 12:21",
            "text": "Et secundus accepit eam, et mortuus est : et nec iste reliquit semen. Et tertius similiter. "
        },
        {
            "chapter": 12,
            "verse": 22,
            "name": "Mark 12:22",
            "text": "Et acceperunt eam similiter septem : et non reliquerunt semen. Novissima omnium defuncta est et mulier. "
        },
        {
            "chapter": 12,
            "verse": 23,
            "name": "Mark 12:23",
            "text": "In resurrectione ergo cum resurrexerint, cujus de his erit uxor ? septem enim habuerunt eam uxorem. "
        },
        {
            "chapter": 12,
            "verse": 24,
            "name": "Mark 12:24",
            "text": "Et respondens Jesus, ait illis : Nonne ideo erratis, non scientes Scripturas, neque virtutem Dei ? "
        },
        {
            "chapter": 12,
            "verse": 25,
            "name": "Mark 12:25",
            "text": "Cum enim a mortuis resurrexerint, neque nubent, neque nubentur, sed sunt sicut angeli in cælis. "
        },
        {
            "chapter": 12,
            "verse": 26,
            "name": "Mark 12:26",
            "text": "De mortuis autem quod resurgant, non legistis in libro Moysi, super rubum, quomodo dixerit illi Deus, inquiens : Ego sum Deus Abraham, et Deus Isaac, et Deus Jacob ? "
        },
        {
            "chapter": 12,
            "verse": 27,
            "name": "Mark 12:27",
            "text": "Non est Deus mortuorum, sed vivorum. Vos ergo multum erratis.  "
        },
        {
            "chapter": 12,
            "verse": 28,
            "name": "Mark 12:28",
            "text": " Et accessit unus de scribis, qui audierat illos conquirentes, et videns quoniam bene illis responderit, interrogavit eum quod esset primum omnium mandatum. "
        },
        {
            "chapter": 12,
            "verse": 29,
            "name": "Mark 12:29",
            "text": "Jesus autem respondit ei : Quia primum omnium mandatum est : Audi Israël, Dominus Deus tuus, Deus unus est : "
        },
        {
            "chapter": 12,
            "verse": 30,
            "name": "Mark 12:30",
            "text": "et diliges Dominum Deum tuum ex toto corde tuo, et ex tota anima tua, et ex tota mente tua, et ex tota virtute tua. Hoc est primum mandatum. "
        },
        {
            "chapter": 12,
            "verse": 31,
            "name": "Mark 12:31",
            "text": "Secundum autem simile est illi : Diliges proximum tuum tamquam teipsum. Majus horum aliud mandatum non est. "
        },
        {
            "chapter": 12,
            "verse": 32,
            "name": "Mark 12:32",
            "text": "Et ait illi scriba : Bene, Magister, in veritate dixisti, quia unus est Deus, et non est alius præter eum. "
        },
        {
            "chapter": 12,
            "verse": 33,
            "name": "Mark 12:33",
            "text": "Et ut diligatur ex toto corde, et ex toto intellectu, et ex tota anima, et ex tota fortitudine, et diligere proximum tamquam seipsum, majus est omnibus holocautomatibus, et sacrificiis. "
        },
        {
            "chapter": 12,
            "verse": 34,
            "name": "Mark 12:34",
            "text": "Jesus autem videns quod sapienter respondisset, dixit illi : Non es longe a regno Dei. Et nemo jam audebat eum interrogare.  "
        },
        {
            "chapter": 12,
            "verse": 35,
            "name": "Mark 12:35",
            "text": " Et respondens Jesus dicebat, docens in templo : Quomodo dicunt scribæ Christum filium esse David ? "
        },
        {
            "chapter": 12,
            "verse": 36,
            "name": "Mark 12:36",
            "text": "Ipse enim David dicit in Spiritu Sancto : Dixit Dominus Domino meo : Sede a dextris meis, donec ponam inimicos tuos scabellum pedum tuorum. "
        },
        {
            "chapter": 12,
            "verse": 37,
            "name": "Mark 12:37",
            "text": "Ipse ergo David dicit eum Dominum, et unde est filius ejus ? Et multa turba eum libenter audivit. "
        },
        {
            "chapter": 12,
            "verse": 38,
            "name": "Mark 12:38",
            "text": "Et dicebat eis in doctrina sua : Cavete a scribis, qui volunt in stolis ambulare, et salutari in foro, "
        },
        {
            "chapter": 12,
            "verse": 39,
            "name": "Mark 12:39",
            "text": "et in primis cathedris sedere in synagogis, et primos discubitus in cœnis : "
        },
        {
            "chapter": 12,
            "verse": 40,
            "name": "Mark 12:40",
            "text": "qui devorant domos viduarum sub obtentu prolixæ orationis : hi accipient prolixius judicium.  "
        },
        {
            "chapter": 12,
            "verse": 41,
            "name": "Mark 12:41",
            "text": " Et sedens Jesus contra gazophylacium, aspiciebat quomodo turba jactaret æs in gazophylacium, et multi divites jactabant multa. "
        },
        {
            "chapter": 12,
            "verse": 42,
            "name": "Mark 12:42",
            "text": "Cum venisset autem vidua una pauper, misit duo minuta, quod est quadrans, "
        },
        {
            "chapter": 12,
            "verse": 43,
            "name": "Mark 12:43",
            "text": "et convocans discipulos suos, ait illis : Amen dico vobis, quoniam vidua hæc pauper plus omnibus misit, qui miserunt in gazophylacium. "
        },
        {
            "chapter": 12,
            "verse": 44,
            "name": "Mark 12:44",
            "text": "Omnes enim ex eo, quod abundabat illis, miserunt : hæc vero de penuria sua omnia quæ habuit misit totum victum suum.   "
        }
    ]
}