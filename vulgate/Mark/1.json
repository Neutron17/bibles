{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 41,
    "book_name": "Mark",
    "chapter": 1,
    "name": "Mark 1",
    "verses": [
        {
            "chapter": 1,
            "verse": 1,
            "name": "Mark 1:1",
            "text": "Initium Evangelii Jesu Christi, Filii Dei. "
        },
        {
            "chapter": 1,
            "verse": 2,
            "name": "Mark 1:2",
            "text": "Sicut scriptum est in Isaia propheta :   Ecce ego mitto angelum meum ante faciem tuam,  qui præparabit viam tuam ante te. "
        },
        {
            "chapter": 1,
            "verse": 3,
            "name": "Mark 1:3",
            "text": " Vox clamantis in deserto :  Parate viam Domini, rectas facite semitas ejus. "
        },
        {
            "chapter": 1,
            "verse": 4,
            "name": "Mark 1:4",
            "text": "Fuit Joannes in deserto baptizans, et prædicans baptismum pœnitentiæ in remissionem peccatorum. "
        },
        {
            "chapter": 1,
            "verse": 5,
            "name": "Mark 1:5",
            "text": "Et egrediebatur ad eum omnis Judææ regio, et Jerosolymitæ universi, et baptizabantur ab illo in Jordanis flumine, confitentes peccata sua. "
        },
        {
            "chapter": 1,
            "verse": 6,
            "name": "Mark 1:6",
            "text": "Et erat Joannes vestitus pilis cameli, et zona pellicea circa lumbos ejus, et locustas et mel silvestre edebat. "
        },
        {
            "chapter": 1,
            "verse": 7,
            "name": "Mark 1:7",
            "text": "Et prædicabat dicens : Venit fortior me post me, cujus non sum dignus procumbens solvere corrigiam calceamentorum ejus. "
        },
        {
            "chapter": 1,
            "verse": 8,
            "name": "Mark 1:8",
            "text": "Ego baptizavi vos aqua, ille vero baptizabit vos Spiritu Sancto.  "
        },
        {
            "chapter": 1,
            "verse": 9,
            "name": "Mark 1:9",
            "text": " Et factum est : in diebus illis venit Jesus a Nazareth Galilææ : et baptizatus est a Joanne in Jordane. "
        },
        {
            "chapter": 1,
            "verse": 10,
            "name": "Mark 1:10",
            "text": "Et statim ascendens de aqua, vidit cælos apertos, et Spiritum tamquam columbam descendentem, et manentem in ipso. "
        },
        {
            "chapter": 1,
            "verse": 11,
            "name": "Mark 1:11",
            "text": "Et vox facta est de cælis : Tu es Filius meus dilectus, in te complacui.  "
        },
        {
            "chapter": 1,
            "verse": 12,
            "name": "Mark 1:12",
            "text": " Et statim Spiritus expulit eum in desertum. "
        },
        {
            "chapter": 1,
            "verse": 13,
            "name": "Mark 1:13",
            "text": "Et erat in deserto quadraginta diebus, et quadraginta noctibus : et tentabatur a Satana : eratque cum bestiis, et angeli ministrabant illi.  "
        },
        {
            "chapter": 1,
            "verse": 14,
            "name": "Mark 1:14",
            "text": " Postquam autem traditus est Joannes, venit Jesus in Galilæam, prædicans Evangelium regni Dei, "
        },
        {
            "chapter": 1,
            "verse": 15,
            "name": "Mark 1:15",
            "text": "et dicens : Quoniam impletum est tempus, et appropinquavit regnum Dei : pœnitemini, et credite Evangelio. "
        },
        {
            "chapter": 1,
            "verse": 16,
            "name": "Mark 1:16",
            "text": "Et præteriens secus mare Galilææ, vidit Simonem, et Andream fratrem ejus, mittentes retia in mare (erant enim piscatores), "
        },
        {
            "chapter": 1,
            "verse": 17,
            "name": "Mark 1:17",
            "text": "et dixit eis Jesus : Venite post me, et faciam vos fieri piscatores hominum. "
        },
        {
            "chapter": 1,
            "verse": 18,
            "name": "Mark 1:18",
            "text": "Et protinus relictis retibus, secuti sunt eum. "
        },
        {
            "chapter": 1,
            "verse": 19,
            "name": "Mark 1:19",
            "text": "Et progressus inde pusillum, vidit Jacobum Zebedæi, et Joannem fratrem ejus, et ipsos componentes retia in navi : "
        },
        {
            "chapter": 1,
            "verse": 20,
            "name": "Mark 1:20",
            "text": "et statim vocavit illos. Et relicto patre suo Zebedæo in navi cum mercenariis, secuti sunt eum.  "
        },
        {
            "chapter": 1,
            "verse": 21,
            "name": "Mark 1:21",
            "text": " Et ingrediuntur Capharnaum : et statim sabbatis ingressus in synagogam, docebat eos. "
        },
        {
            "chapter": 1,
            "verse": 22,
            "name": "Mark 1:22",
            "text": "Et stupebant super doctrina ejus : erat enim docens eos quasi potestatem habens, et non sicut scribæ. "
        },
        {
            "chapter": 1,
            "verse": 23,
            "name": "Mark 1:23",
            "text": "Et erat in synagoga eorum homo in spiritu immundo : et exclamavit, "
        },
        {
            "chapter": 1,
            "verse": 24,
            "name": "Mark 1:24",
            "text": "dicens : Quid nobis et tibi, Jesu Nazarene ? venisti perdere nos ? scio qui sis, Sanctus Dei. "
        },
        {
            "chapter": 1,
            "verse": 25,
            "name": "Mark 1:25",
            "text": "Et comminatus est ei Jesus, dicens : Obmutesce, et exi de homine. "
        },
        {
            "chapter": 1,
            "verse": 26,
            "name": "Mark 1:26",
            "text": "Et discerpens eum spiritus immundus, et exclamans voce magna, exiit ab eo. "
        },
        {
            "chapter": 1,
            "verse": 27,
            "name": "Mark 1:27",
            "text": "Et mirati sunt omnes, ita ut conquirerent inter se dicentes : Quidnam est hoc ? quænam doctrina hæc nova ? quia in potestate etiam spiritibus immundis imperat, et obediunt ei. "
        },
        {
            "chapter": 1,
            "verse": 28,
            "name": "Mark 1:28",
            "text": "Et processit rumor ejus statim in omnem regionem Galilææ.  "
        },
        {
            "chapter": 1,
            "verse": 29,
            "name": "Mark 1:29",
            "text": " Et protinus egredientes de synagoga, venerunt in domum Simonis et Andreæ, cum Jacobo et Joanne. "
        },
        {
            "chapter": 1,
            "verse": 30,
            "name": "Mark 1:30",
            "text": "Decumbebat autem socrus Simonis febricitans : et statim dicunt ei de illa. "
        },
        {
            "chapter": 1,
            "verse": 31,
            "name": "Mark 1:31",
            "text": "Et accedens elevavit eam, apprehensa manu ejus : et continuo dimisit eam febris, et ministrabat eis.  "
        },
        {
            "chapter": 1,
            "verse": 32,
            "name": "Mark 1:32",
            "text": " Vespere autem facto cum occidisset sol, afferebant ad eum omnes male habentes, et dæmonia habentes : "
        },
        {
            "chapter": 1,
            "verse": 33,
            "name": "Mark 1:33",
            "text": "et erat omnis civitas congregata ad januam. "
        },
        {
            "chapter": 1,
            "verse": 34,
            "name": "Mark 1:34",
            "text": "Et curavit multos, qui vexabantur variis languoribus, et dæmonia multa ejiciebat, et non sinebat ea loqui, quoniam sciebant eum.  "
        },
        {
            "chapter": 1,
            "verse": 35,
            "name": "Mark 1:35",
            "text": " Et diluculo valde surgens, egressus abiit in desertum locum, ibique orabat. "
        },
        {
            "chapter": 1,
            "verse": 36,
            "name": "Mark 1:36",
            "text": "Et prosecutus est eum Simon, et qui cum illo erant. "
        },
        {
            "chapter": 1,
            "verse": 37,
            "name": "Mark 1:37",
            "text": "Et cum invenissent eum, dixerunt ei : Quia omnes quærunt te. "
        },
        {
            "chapter": 1,
            "verse": 38,
            "name": "Mark 1:38",
            "text": "Et ait illis : Eamus in proximos vicos, et civitates, ut et ibi prædicem : ad hoc enim veni. "
        },
        {
            "chapter": 1,
            "verse": 39,
            "name": "Mark 1:39",
            "text": "Et erat prædicans in synagogis eorum, et in omni Galilæa, et dæmonia ejiciens.  "
        },
        {
            "chapter": 1,
            "verse": 40,
            "name": "Mark 1:40",
            "text": " Et venit ad eum leprosus deprecans eum : et genu flexo dixit ei : Si vis, potes me mundare. "
        },
        {
            "chapter": 1,
            "verse": 41,
            "name": "Mark 1:41",
            "text": "Jesus autem misertus ejus, extendit manum suam : et tangens eum, ait illi : Volo : mundare. "
        },
        {
            "chapter": 1,
            "verse": 42,
            "name": "Mark 1:42",
            "text": "Et cum dixisset, statim discessit ab eo lepra, et mundatus est. "
        },
        {
            "chapter": 1,
            "verse": 43,
            "name": "Mark 1:43",
            "text": "Et comminatus est ei, statimque ejecit illum, "
        },
        {
            "chapter": 1,
            "verse": 44,
            "name": "Mark 1:44",
            "text": "et dicit ei : Vide nemini dixeris : sed vade, ostende te principi sacerdotum, et offer pro emundatione tua, quæ præcepit Moyses in testimonium illis. "
        },
        {
            "chapter": 1,
            "verse": 45,
            "name": "Mark 1:45",
            "text": "At ille egressus cœpit prædicare, et diffamare sermonem, ita ut jam non posset manifeste introire in civitatem, sed foris in desertis locis esset, et conveniebant ad eum undique.   "
        }
    ]
}