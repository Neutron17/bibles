{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 41,
    "book_name": "Mark",
    "chapter": 16,
    "name": "Mark 16",
    "verses": [
        {
            "chapter": 16,
            "verse": 1,
            "name": "Mark 16:1",
            "text": "Et cum transisset sabbatum, Maria Magdalene, et Maria Jacobi, et Salome emerunt aromata ut venientes ungerent Jesum. "
        },
        {
            "chapter": 16,
            "verse": 2,
            "name": "Mark 16:2",
            "text": "Et valde mane una sabbatorum, veniunt ad monumentum, orto jam sole. "
        },
        {
            "chapter": 16,
            "verse": 3,
            "name": "Mark 16:3",
            "text": "Et dicebant ad invicem : Quis revolvet nobis lapidem ab ostio monumenti ? "
        },
        {
            "chapter": 16,
            "verse": 4,
            "name": "Mark 16:4",
            "text": "Et respicientes viderunt revolutum lapidem. Erat quippe magnus valde. "
        },
        {
            "chapter": 16,
            "verse": 5,
            "name": "Mark 16:5",
            "text": "Et introëuntes in monumentum viderunt juvenem sedentem in dextris, coopertum stola candida, et obstupuerunt. "
        },
        {
            "chapter": 16,
            "verse": 6,
            "name": "Mark 16:6",
            "text": "Qui dicit illis : Nolite expavescere : Jesum quæritis Nazarenum, crucifixum : surrexit, non est hic, ecce locus ubi posuerunt eum. "
        },
        {
            "chapter": 16,
            "verse": 7,
            "name": "Mark 16:7",
            "text": "Sed ite, dicite discipulis ejus, et Petro, quia præcedit vos in Galilæam : ibi eum videbitis, sicut dixit vobis. "
        },
        {
            "chapter": 16,
            "verse": 8,
            "name": "Mark 16:8",
            "text": "At illæ exeuntes, fugerunt de monumento : invaserat enim eas tremor et pavor : et nemini quidquam dixerunt : timebant enim.  "
        },
        {
            "chapter": 16,
            "verse": 9,
            "name": "Mark 16:9",
            "text": " Surgens autem mane prima sabbati, apparuit primo Mariæ Magdalene, de qua ejecerat septem dæmonia. "
        },
        {
            "chapter": 16,
            "verse": 10,
            "name": "Mark 16:10",
            "text": "Illa vadens nuntiavit his, qui cum eo fuerant, lugentibus et flentibus. "
        },
        {
            "chapter": 16,
            "verse": 11,
            "name": "Mark 16:11",
            "text": "Et illi audientes quia viveret, et visus esset ab ea, non crediderunt.  "
        },
        {
            "chapter": 16,
            "verse": 12,
            "name": "Mark 16:12",
            "text": " Post hæc autem duobus ex his ambulantibus ostensus est in alia effigie, euntibus in villam : "
        },
        {
            "chapter": 16,
            "verse": 13,
            "name": "Mark 16:13",
            "text": "et illi euntes nuntiaverunt ceteris : nec illis crediderunt. "
        },
        {
            "chapter": 16,
            "verse": 14,
            "name": "Mark 16:14",
            "text": "Novissime recumbentibus illis undecim apparuit : et exprobravit incredulitatem eorum et duritiam cordis : quia iis, qui viderant eum resurrexisse, non crediderunt. "
        },
        {
            "chapter": 16,
            "verse": 15,
            "name": "Mark 16:15",
            "text": "Et dixit eis : Euntes in mundum universum prædicate Evangelium omni creaturæ. "
        },
        {
            "chapter": 16,
            "verse": 16,
            "name": "Mark 16:16",
            "text": "Qui crediderit, et baptizatus fuerit, salvus erit : qui vero non crediderit, condemnabitur. "
        },
        {
            "chapter": 16,
            "verse": 17,
            "name": "Mark 16:17",
            "text": "Signa autem eos qui crediderint, hæc sequentur : in nomine meo dæmonia ejicient : linguis loquentur novis : "
        },
        {
            "chapter": 16,
            "verse": 18,
            "name": "Mark 16:18",
            "text": "serpentes tollent : et si mortiferum quid biberint, non eis nocebit : super ægros manus imponent, et bene habebunt.  "
        },
        {
            "chapter": 16,
            "verse": 19,
            "name": "Mark 16:19",
            "text": " Et Dominus quidem Jesus postquam locutus est eis, assumptus est in cælum, et sedet a dextris Dei. "
        },
        {
            "chapter": 16,
            "verse": 20,
            "name": "Mark 16:20",
            "text": "Illi autem profecti prædicaverunt ubique, Domino cooperante, et sermonem confirmante, sequentibus signis.    "
        }
    ]
}