{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 41,
    "book_name": "Mark",
    "chapter": 10,
    "name": "Mark 10",
    "verses": [
        {
            "chapter": 10,
            "verse": 1,
            "name": "Mark 10:1",
            "text": "Et inde exsurgens venit in fines Judææ ultra Jordanem : et conveniunt iterum turbæ ad eum : et sicut consueverat, iterum docebat illos. "
        },
        {
            "chapter": 10,
            "verse": 2,
            "name": "Mark 10:2",
            "text": "Et accedentes pharisæi interrogabant eum : Si licet viro uxorem dimittere : tentantes eum. "
        },
        {
            "chapter": 10,
            "verse": 3,
            "name": "Mark 10:3",
            "text": "At ille respondens, dixit eis : Quid vobis præcepit Moyses ? "
        },
        {
            "chapter": 10,
            "verse": 4,
            "name": "Mark 10:4",
            "text": "Qui dixerunt : Moyses permisit libellum repudii scribere, et dimittere. "
        },
        {
            "chapter": 10,
            "verse": 5,
            "name": "Mark 10:5",
            "text": "Quibus respondens Jesus, ait : Ad duritiam cordis vestri scripsit vobis præceptum istud : "
        },
        {
            "chapter": 10,
            "verse": 6,
            "name": "Mark 10:6",
            "text": "ab initio autem creaturæ masculum et feminam fecit eos Deus. "
        },
        {
            "chapter": 10,
            "verse": 7,
            "name": "Mark 10:7",
            "text": "Propter hoc relinquet homo patrem suum et matrem, et adhærebit ad uxorem suam : "
        },
        {
            "chapter": 10,
            "verse": 8,
            "name": "Mark 10:8",
            "text": "et erunt duo in carne una. Itaque jam non sunt duo, sed una caro. "
        },
        {
            "chapter": 10,
            "verse": 9,
            "name": "Mark 10:9",
            "text": "Quod ergo Deus conjunxit, homo non separet. "
        },
        {
            "chapter": 10,
            "verse": 10,
            "name": "Mark 10:10",
            "text": "Et in domo iterum discipuli ejus de eodem interrogaverunt eum. "
        },
        {
            "chapter": 10,
            "verse": 11,
            "name": "Mark 10:11",
            "text": "Et ait illis : Quicumque dimiserit uxorem suam, et aliam duxerit, adulterium committit super eam. "
        },
        {
            "chapter": 10,
            "verse": 12,
            "name": "Mark 10:12",
            "text": "Et si uxor dimiserit virum suum, et alii nupserit, mœchatur.  "
        },
        {
            "chapter": 10,
            "verse": 13,
            "name": "Mark 10:13",
            "text": " Et offerebant illi parvulos ut tangeret illos. Discipuli autem comminabantur offerentibus. "
        },
        {
            "chapter": 10,
            "verse": 14,
            "name": "Mark 10:14",
            "text": "Quos cum videret Jesus, indigne tulit, et ait illis : Sinite parvulos venire ad me, et ne prohibueritis eos : talium enim est regnum Dei. "
        },
        {
            "chapter": 10,
            "verse": 15,
            "name": "Mark 10:15",
            "text": "Amen dico vobis : Quisquis non receperit regnum Dei velut parvulus, non intrabit in illud. "
        },
        {
            "chapter": 10,
            "verse": 16,
            "name": "Mark 10:16",
            "text": "Et complexans eos, et imponens manus super illos, benedicebat eos.  "
        },
        {
            "chapter": 10,
            "verse": 17,
            "name": "Mark 10:17",
            "text": " Et cum egressus esset in viam, procurrens quidam genu flexo ante eum, rogabat eum : Magister bone, quid faciam ut vitam æternam percipiam ? "
        },
        {
            "chapter": 10,
            "verse": 18,
            "name": "Mark 10:18",
            "text": "Jesus autem dixit ei : Quid me dicis bonum ? nemo bonus, nisi unus Deus. "
        },
        {
            "chapter": 10,
            "verse": 19,
            "name": "Mark 10:19",
            "text": "Præcepta nosti : ne adulteres, ne occidas, ne fureris, ne falsum testimonium dixeris, ne fraudem feceris, honora patrem tuum et matrem. "
        },
        {
            "chapter": 10,
            "verse": 20,
            "name": "Mark 10:20",
            "text": "At ille respondens, ait illi : Magister, hæc omnia observavi a juventute mea. "
        },
        {
            "chapter": 10,
            "verse": 21,
            "name": "Mark 10:21",
            "text": "Jesus autem intuitus eum, dilexit eum, et dixit ei : Unum tibi deest : vade, quæcumque habes vende, et da pauperibus, et habebis thesaurum in cælo : et veni, sequere me. "
        },
        {
            "chapter": 10,
            "verse": 22,
            "name": "Mark 10:22",
            "text": "Qui contristatus in verbo, abiit mœrens : erat enim habens multas possessiones. "
        },
        {
            "chapter": 10,
            "verse": 23,
            "name": "Mark 10:23",
            "text": "Et circumspiciens Jesus, ait discipulis suis : Quam difficile qui pecunias habent, in regnum Dei introibunt ! "
        },
        {
            "chapter": 10,
            "verse": 24,
            "name": "Mark 10:24",
            "text": "Discipuli autem obstupescebant in verbis ejus. At Jesus rursus respondens ait illis : Filioli, quam difficile est, confidentes in pecuniis, in regnum Dei introire ! "
        },
        {
            "chapter": 10,
            "verse": 25,
            "name": "Mark 10:25",
            "text": "Facilius est camelum per foramen acus transire, quam divitem intrare in regnum Dei. "
        },
        {
            "chapter": 10,
            "verse": 26,
            "name": "Mark 10:26",
            "text": "Qui magis admirabantur, dicentes ad semetipsos : Et quis potest salvus fieri ? "
        },
        {
            "chapter": 10,
            "verse": 27,
            "name": "Mark 10:27",
            "text": "Et intuens illos Jesus, ait : Apud homines impossibile est, sed non apud Deum : omnia enim possibilia sunt apud Deum.  "
        },
        {
            "chapter": 10,
            "verse": 28,
            "name": "Mark 10:28",
            "text": " Et cœpit ei Petrus dicere : Ecce nos dimisimus omnia, et secuti sumus te. "
        },
        {
            "chapter": 10,
            "verse": 29,
            "name": "Mark 10:29",
            "text": "Respondens Jesus, ait : Amen dico vobis : Nemo est qui reliquerit domum, aut fratres, aut sorores, aut patrem, aut matrem, aut filios, aut agros propter me et propter Evangelium, "
        },
        {
            "chapter": 10,
            "verse": 30,
            "name": "Mark 10:30",
            "text": "qui non accipiat centies tantum, nunc in tempore hoc : domos, et fratres, et sorores, et matres, et filios, et agros, cum persecutionibus, et in sæculo futuro vitam æternam. "
        },
        {
            "chapter": 10,
            "verse": 31,
            "name": "Mark 10:31",
            "text": "Multi autem erunt primi novissimi, et novissimi primi.  "
        },
        {
            "chapter": 10,
            "verse": 32,
            "name": "Mark 10:32",
            "text": " Erant autem in via ascendentes Jerosolymam : et præcedebat illos Jesus, et stupebant : et sequentes timebant. Et assumens iterum duodecim, cœpit illis dicere quæ essent ei eventura. "
        },
        {
            "chapter": 10,
            "verse": 33,
            "name": "Mark 10:33",
            "text": "Quia ecce ascendimus Jerosolymam, et Filius hominis tradetur principibus sacerdotum, et scribis, et senioribus, et damnabunt eum morte, et tradent eum gentibus : "
        },
        {
            "chapter": 10,
            "verse": 34,
            "name": "Mark 10:34",
            "text": "et illudent ei, et conspuent eum, et flagellabunt eum, et interficient eum : et tertia die resurget.  "
        },
        {
            "chapter": 10,
            "verse": 35,
            "name": "Mark 10:35",
            "text": " Et accedunt ad eum Jacobus et Joannes filii Zebedæi, dicentes : Magister, volumus ut quodcumque petierimus, facias nobis. "
        },
        {
            "chapter": 10,
            "verse": 36,
            "name": "Mark 10:36",
            "text": "At ille dixit eis : Quid vultis ut faciam vobis ? "
        },
        {
            "chapter": 10,
            "verse": 37,
            "name": "Mark 10:37",
            "text": "Et dixerunt : Da nobis ut unus ad dexteram tuam, et alius ad sinistram tuam sedeamus in gloria tua. "
        },
        {
            "chapter": 10,
            "verse": 38,
            "name": "Mark 10:38",
            "text": "Jesus autem ait eis : Nescitis quid petatis : potestis bibere calicem, quem ego bibo, aut baptismo, quo ego baptizor, baptizari ? "
        },
        {
            "chapter": 10,
            "verse": 39,
            "name": "Mark 10:39",
            "text": "At illi dixerunt ei : Possumus. Jesus autem ait eis : Calicem quidem, quem ego bibo, bibetis ; et baptismo, quo ego baptizor, baptizabimini : "
        },
        {
            "chapter": 10,
            "verse": 40,
            "name": "Mark 10:40",
            "text": "sedere autem ad dexteram meam, vel ad sinistram, non est meum dare vobis, sed quibus paratum est. "
        },
        {
            "chapter": 10,
            "verse": 41,
            "name": "Mark 10:41",
            "text": "Et audientes decem, cœperunt indignari de Jacobo et Joanne. "
        },
        {
            "chapter": 10,
            "verse": 42,
            "name": "Mark 10:42",
            "text": "Jesus autem vocans eos, ait illis : Scitis quia hi, qui videntur principari gentibus, dominantur eis : et principes eorum potestatem habent ipsorum. "
        },
        {
            "chapter": 10,
            "verse": 43,
            "name": "Mark 10:43",
            "text": "Non ita est autem in vobis, sed quicumque voluerit fieri major, erit vester minister : "
        },
        {
            "chapter": 10,
            "verse": 44,
            "name": "Mark 10:44",
            "text": "et quicumque voluerit in vobis primus esse, erit omnium servus. "
        },
        {
            "chapter": 10,
            "verse": 45,
            "name": "Mark 10:45",
            "text": "Nam et Filius hominis non venit ut ministraretur ei, sed ut ministraret, et daret animam suam redemptionem pro multis.  "
        },
        {
            "chapter": 10,
            "verse": 46,
            "name": "Mark 10:46",
            "text": " Et veniunt Jericho : et proficiscente eo de Jericho, et discipulis ejus, et plurima multitudine, filius Timæi Bartimæus cæcus, sedebat juxta viam mendicans. "
        },
        {
            "chapter": 10,
            "verse": 47,
            "name": "Mark 10:47",
            "text": "Qui cum audisset quia Jesus Nazarenus est, cœpit clamare, et dicere : Jesu fili David, miserere mei. "
        },
        {
            "chapter": 10,
            "verse": 48,
            "name": "Mark 10:48",
            "text": "Et comminabantur ei multi ut taceret. At ille multo magis clamabat : Fili David, miserere mei. "
        },
        {
            "chapter": 10,
            "verse": 49,
            "name": "Mark 10:49",
            "text": "Et stans Jesus præcepit illum vocari. Et vocant cæcum, dicentes ei : Animæquior esto : surge, vocat te. "
        },
        {
            "chapter": 10,
            "verse": 50,
            "name": "Mark 10:50",
            "text": "Qui projecto vestimento suo exiliens, venit ad eum. "
        },
        {
            "chapter": 10,
            "verse": 51,
            "name": "Mark 10:51",
            "text": "Et respondens Jesus dixit illi : Quid tibi vis faciam ? Cæcus autem dixit ei : Rabboni, ut videam. "
        },
        {
            "chapter": 10,
            "verse": 52,
            "name": "Mark 10:52",
            "text": "Jesus autem ait illi : Vade, fides tua te salvum fecit. Et confestim vidit, et sequebatur eum in via.   "
        }
    ]
}