{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 41,
    "book_name": "Mark",
    "chapter": 8,
    "name": "Mark 8",
    "verses": [
        {
            "chapter": 8,
            "verse": 1,
            "name": "Mark 8:1",
            "text": "In diebus illis iterum cum turba multa esset, nec haberent quod manducarent, convocatis discipulis, ait illis : "
        },
        {
            "chapter": 8,
            "verse": 2,
            "name": "Mark 8:2",
            "text": "Misereor super turbam : quia ecce jam triduo sustinent me, nec habent quod manducent : "
        },
        {
            "chapter": 8,
            "verse": 3,
            "name": "Mark 8:3",
            "text": "et si dimisero eos jejunos in domum suam, deficient in via : quidam enim ex eis de longe venerunt. "
        },
        {
            "chapter": 8,
            "verse": 4,
            "name": "Mark 8:4",
            "text": "Et responderunt ei discipuli sui : Unde illos quis poterit saturare panibus in solitudine ? "
        },
        {
            "chapter": 8,
            "verse": 5,
            "name": "Mark 8:5",
            "text": "Et interrogavit eos : Quot panes habetis ? Qui dixerunt : Septem. "
        },
        {
            "chapter": 8,
            "verse": 6,
            "name": "Mark 8:6",
            "text": "Et præcepit turbæ discumbere super terram. Et accipiens septem panes, gratias agens fregit, et dabat discipulis suis ut apponerent, et apposuerunt turbæ. "
        },
        {
            "chapter": 8,
            "verse": 7,
            "name": "Mark 8:7",
            "text": "Et habebant pisciculos paucos : et ipsos benedixit, et jussit apponi. "
        },
        {
            "chapter": 8,
            "verse": 8,
            "name": "Mark 8:8",
            "text": "Et manducaverunt, et saturati sunt, et sustulerunt quod superaverat de fragmentis, septem sportas. "
        },
        {
            "chapter": 8,
            "verse": 9,
            "name": "Mark 8:9",
            "text": "Erant autem qui manducaverunt, quasi quatuor millia : et dimisit eos.  "
        },
        {
            "chapter": 8,
            "verse": 10,
            "name": "Mark 8:10",
            "text": " Et statim ascendens navim cum discipulis suis, venit in partes Dalmanutha. "
        },
        {
            "chapter": 8,
            "verse": 11,
            "name": "Mark 8:11",
            "text": "Et exierunt pharisæi, et cœperunt conquirere cum eo, quærentes ab illo signum de cælo, tentantes eum. "
        },
        {
            "chapter": 8,
            "verse": 12,
            "name": "Mark 8:12",
            "text": "Et ingemiscens spiritu, ait : Quid generatio ista signum quærit ? Amen dico vobis, si dabitur generationi isti signum. "
        },
        {
            "chapter": 8,
            "verse": 13,
            "name": "Mark 8:13",
            "text": "Et dimittens eos, ascendit iterum navim et abiit trans fretum.  "
        },
        {
            "chapter": 8,
            "verse": 14,
            "name": "Mark 8:14",
            "text": " Et obliti sunt panes sumere : et nisi unum panem non habebant secum in navi. "
        },
        {
            "chapter": 8,
            "verse": 15,
            "name": "Mark 8:15",
            "text": "Et præcipiebat eis, dicens : Videte, et cavete a fermento pharisæorum, et fermento Herodis. "
        },
        {
            "chapter": 8,
            "verse": 16,
            "name": "Mark 8:16",
            "text": "Et cogitabant ad alterutrum, dicentes : quia panes non habemus. "
        },
        {
            "chapter": 8,
            "verse": 17,
            "name": "Mark 8:17",
            "text": "Quo cognito, ait illis Jesus : Quid cogitatis, quia panes non habetis ? nondum cognoscetis nec intelligitis ? adhuc cæcatum habetis cor vestrum ? "
        },
        {
            "chapter": 8,
            "verse": 18,
            "name": "Mark 8:18",
            "text": "oculos habentes non videtis ? et aures habentes non auditis ? nec recordamini, "
        },
        {
            "chapter": 8,
            "verse": 19,
            "name": "Mark 8:19",
            "text": "quando quinque panes fregi in quinque millia : quot cophinos fragmentorum plenos sustulistis ? Dicunt ei : Duodecim. "
        },
        {
            "chapter": 8,
            "verse": 20,
            "name": "Mark 8:20",
            "text": "Quando et septem panes in quatuor millia : quot sportas fragmentorum tulistis ? Et dicunt ei : Septem. "
        },
        {
            "chapter": 8,
            "verse": 21,
            "name": "Mark 8:21",
            "text": "Et dicebat eis : Quomodo nondum intelligitis ?  "
        },
        {
            "chapter": 8,
            "verse": 22,
            "name": "Mark 8:22",
            "text": " Et veniunt Bethsaidam, et adducunt ei cæcum, et rogabant eum ut illum tangeret. "
        },
        {
            "chapter": 8,
            "verse": 23,
            "name": "Mark 8:23",
            "text": "Et apprehensa manu cæci, eduxit eum extra vicum : et exspuens in oculos ejus impositis manibus suis, interrogavit eum si quid videret. "
        },
        {
            "chapter": 8,
            "verse": 24,
            "name": "Mark 8:24",
            "text": "Et aspiciens, ait : Video homines velut arbores ambulantes. "
        },
        {
            "chapter": 8,
            "verse": 25,
            "name": "Mark 8:25",
            "text": "Deinde iterum imposuit manus super oculos ejus : et cœpit videre : et restitutus est ita ut clare videret omnia. "
        },
        {
            "chapter": 8,
            "verse": 26,
            "name": "Mark 8:26",
            "text": "Et misit illum in domum suam, dicens : Vade in domum tuam : et si in vicum introieris, nemini dixeris.  "
        },
        {
            "chapter": 8,
            "verse": 27,
            "name": "Mark 8:27",
            "text": " Et egressus est Jesus, et discipuli ejus in castella Cæsareæ Philippi : et in via interrogabat discipulos suos, dicens eis : Quem me dicunt esse homines ? "
        },
        {
            "chapter": 8,
            "verse": 28,
            "name": "Mark 8:28",
            "text": "Qui responderunt illi, dicentes : Joannem Baptistam, alii Eliam, alii vero quasi unum de prophetis. "
        },
        {
            "chapter": 8,
            "verse": 29,
            "name": "Mark 8:29",
            "text": "Tunc dicit illis : Vos vero quem me esse dicitis ? Respondens Petrus, ait ei : Tu es Christus. "
        },
        {
            "chapter": 8,
            "verse": 30,
            "name": "Mark 8:30",
            "text": "Et comminatus est eis, ne cui dicerent de illo.  "
        },
        {
            "chapter": 8,
            "verse": 31,
            "name": "Mark 8:31",
            "text": " Et cœpit docere eos quoniam oportet Filium hominis pati multa, et reprobari a senioribus, et a summis sacerdotibus et scribis, et occidi : et post tres dies resurgere. "
        },
        {
            "chapter": 8,
            "verse": 32,
            "name": "Mark 8:32",
            "text": "Et palam verbum loquebatur. Et apprehendens eum Petrus, cœpit increpare eum. "
        },
        {
            "chapter": 8,
            "verse": 33,
            "name": "Mark 8:33",
            "text": "Qui conversus, et videns discipulos suos, comminatus est Petro, dicens : Vade retro me Satana, quoniam non sapis quæ Dei sunt, sed quæ sunt hominum.  "
        },
        {
            "chapter": 8,
            "verse": 34,
            "name": "Mark 8:34",
            "text": " Et convocata turba cum discipulis suis, dixit eis : Si quis vult me sequi, deneget semetipsum : et tollat crucem suam, et sequatur me. "
        },
        {
            "chapter": 8,
            "verse": 35,
            "name": "Mark 8:35",
            "text": "Qui enim voluerit animam suam salvam facere, perdet eam : qui autem perdiderit animam suam propter me, et Evangelium, salvam faciet eam. "
        },
        {
            "chapter": 8,
            "verse": 36,
            "name": "Mark 8:36",
            "text": "Quid enim proderit homini, si lucretur mundum totum et detrimentum animæ suæ faciat ? "
        },
        {
            "chapter": 8,
            "verse": 37,
            "name": "Mark 8:37",
            "text": "Aut quid dabit homo commutationis pro anima sua ? "
        },
        {
            "chapter": 8,
            "verse": 38,
            "name": "Mark 8:38",
            "text": "Qui enim me confusus fuerit, et verba mea in generatione ista adultera et peccatrice, et Filius hominis confundetur eum, cum venerit in gloria Patris sui cum angelis sanctis. "
        },
        {
            "chapter": 8,
            "verse": 39,
            "name": "Mark 8:39",
            "text": "Et dicebat illis : Amen dico vobis, quia sunt quidam de hic stantibus, qui non gustabunt mortem donec videant regnum Dei veniens in virtute.   "
        }
    ]
}