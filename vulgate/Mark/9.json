{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 41,
    "book_name": "Mark",
    "chapter": 9,
    "name": "Mark 9",
    "verses": [
        {
            "chapter": 9,
            "verse": 1,
            "name": "Mark 9:1",
            "text": "Et post dies sex assumit Jesus Petrum, et Jacobum, et Joannem, et ducit illos in montem excelsum seorsum solos, et transfiguratus est coram ipsis. "
        },
        {
            "chapter": 9,
            "verse": 2,
            "name": "Mark 9:2",
            "text": "Et vestimenta ejus facta sunt splendentia, et candida nimis velut nix, qualia fullo non potest super terram candida facere. "
        },
        {
            "chapter": 9,
            "verse": 3,
            "name": "Mark 9:3",
            "text": "Et apparuit illis Elias cum Moyse : et erant loquentes cum Jesu. "
        },
        {
            "chapter": 9,
            "verse": 4,
            "name": "Mark 9:4",
            "text": "Et respondens Petrus, ait Jesu : Rabbi, bonum est nos hic esse : et faciamus tria tabernacula, tibi unum, et Moysi unum, et Eliæ unum. "
        },
        {
            "chapter": 9,
            "verse": 5,
            "name": "Mark 9:5",
            "text": "Non enim sciebat quid diceret : erant enim timore exterriti. "
        },
        {
            "chapter": 9,
            "verse": 6,
            "name": "Mark 9:6",
            "text": "Et facta est nubes obumbrans eos : et venit vox de nube, dicens : Hic est Filius meus carissimus : audite illum. "
        },
        {
            "chapter": 9,
            "verse": 7,
            "name": "Mark 9:7",
            "text": "Et statim circumspicientes, neminem amplius viderunt, nisi Jesum tantum secum. "
        },
        {
            "chapter": 9,
            "verse": 8,
            "name": "Mark 9:8",
            "text": "Et descendentibus illis de monte, præcepit illis ne cuiquam quæ vidissent, narrarent : nisi cum Filius hominis a mortuis resurrexerit. "
        },
        {
            "chapter": 9,
            "verse": 9,
            "name": "Mark 9:9",
            "text": "Et verbum continuerunt apud se : conquirentes quid esset, cum a mortuis resurrexerit. "
        },
        {
            "chapter": 9,
            "verse": 10,
            "name": "Mark 9:10",
            "text": "Et interrogabant eum, dicentes : Quid ergo dicunt pharisæi et scribæ, quia Eliam oportet venire primum ? "
        },
        {
            "chapter": 9,
            "verse": 11,
            "name": "Mark 9:11",
            "text": "Qui respondens, ait illis : Elias cum venerit primo, restituet omnia : et quomodo scriptum est in Filium hominis, ut multa patiatur et contemnatur. "
        },
        {
            "chapter": 9,
            "verse": 12,
            "name": "Mark 9:12",
            "text": "Sed dico vobis quia et Elias venit (et fecerunt illi quæcumque voluerunt) sicut scriptum est de eo.  "
        },
        {
            "chapter": 9,
            "verse": 13,
            "name": "Mark 9:13",
            "text": " Et veniens ad discipulos suos, vidit turbam magnam circa eos, et scribas conquirentes cum illis. "
        },
        {
            "chapter": 9,
            "verse": 14,
            "name": "Mark 9:14",
            "text": "Et confestim omnis populus videns Jesum, stupefactus est, et expaverunt, et accurrentes salutabant eum. "
        },
        {
            "chapter": 9,
            "verse": 15,
            "name": "Mark 9:15",
            "text": "Et interrogavit eos : Quid inter vos conquiritis ? "
        },
        {
            "chapter": 9,
            "verse": 16,
            "name": "Mark 9:16",
            "text": "Et respondens unus de turba, dixit : Magister, attuli filium meum ad te habentem spiritum mutum : "
        },
        {
            "chapter": 9,
            "verse": 17,
            "name": "Mark 9:17",
            "text": "qui ubicumque eum apprehenderit, allidit illum, et spumat, et stridet dentibus, et arescit : et dixi discipulis tuis ut ejicerent illum, et non potuerunt. "
        },
        {
            "chapter": 9,
            "verse": 18,
            "name": "Mark 9:18",
            "text": "Qui respondens eis, dixit : O generatio incredula, quamdiu apud vos ero ? quamdiu vos patiar ? afferte illum ad me. "
        },
        {
            "chapter": 9,
            "verse": 19,
            "name": "Mark 9:19",
            "text": "Et attulerunt eum. Et cum vidisset eum, statim spiritus conturbavit illum : et elisus in terram, volutabatur spumans. "
        },
        {
            "chapter": 9,
            "verse": 20,
            "name": "Mark 9:20",
            "text": "Et interrogavit patrem ejus : Quantum temporis est ex quo ei hoc accidit ? At ille ait : Ab infantia : "
        },
        {
            "chapter": 9,
            "verse": 21,
            "name": "Mark 9:21",
            "text": "et frequenter eum in ignem, et in aquas misit ut eum perderet : sed si quid potes, adjuva nos, misertus nostri. "
        },
        {
            "chapter": 9,
            "verse": 22,
            "name": "Mark 9:22",
            "text": "Jesus autem ait illi : Si potes credere, omnia possibilia sunt credenti. "
        },
        {
            "chapter": 9,
            "verse": 23,
            "name": "Mark 9:23",
            "text": "Et continuo exclamans pater pueri, cum lacrimis aiebat : Credo, Domine ; adjuva incredulitatem meam. "
        },
        {
            "chapter": 9,
            "verse": 24,
            "name": "Mark 9:24",
            "text": "Et cum videret Jesus concurrentem turbam, comminatus est spiritui immundo, dicens illi : Surde et mute spiritus, ego præcipio tibi, exi ab eo : et amplius ne introëas in eum. "
        },
        {
            "chapter": 9,
            "verse": 25,
            "name": "Mark 9:25",
            "text": "Et exclamans, et multum discerpens eum, exiit ab eo, et factus est sicut mortuus, ita ut multi dicerent : Quia mortuus est. "
        },
        {
            "chapter": 9,
            "verse": 26,
            "name": "Mark 9:26",
            "text": "Jesus autem tenens manum ejus elevavit eum, et surrexit. "
        },
        {
            "chapter": 9,
            "verse": 27,
            "name": "Mark 9:27",
            "text": "Et cum introisset in domum, discipuli ejus secreto interrogabant eum : Quare nos non potuimus ejicere eum ? "
        },
        {
            "chapter": 9,
            "verse": 28,
            "name": "Mark 9:28",
            "text": "Et dixit illis : Hoc genus in nullo potest exire, nisi in oratione et jejunio. "
        },
        {
            "chapter": 9,
            "verse": 29,
            "name": "Mark 9:29",
            "text": "Et inde profecti prætergrediebantur Galilæam : nec volebat quemquam scire.  "
        },
        {
            "chapter": 9,
            "verse": 30,
            "name": "Mark 9:30",
            "text": " Docebat autem discipulos suos, et dicebat illis : Quoniam Filius hominis tradetur in manus hominum, et occident eum, et occisus tertia die resurget. "
        },
        {
            "chapter": 9,
            "verse": 31,
            "name": "Mark 9:31",
            "text": "At illi ignorabant verbum : et timebant interrogare eum.  "
        },
        {
            "chapter": 9,
            "verse": 32,
            "name": "Mark 9:32",
            "text": " Et venerunt Capharnaum. Qui cum domi essent, interrogabat eos : Quid in via tractabatis ? "
        },
        {
            "chapter": 9,
            "verse": 33,
            "name": "Mark 9:33",
            "text": "At illi tacebant : siquidem in via inter se disputaverunt : quis eorum major esset. "
        },
        {
            "chapter": 9,
            "verse": 34,
            "name": "Mark 9:34",
            "text": "Et residens vocavit duodecim, et ait illis : Si quis vult primus esse, erit omnium novissimus, et omnium minister. "
        },
        {
            "chapter": 9,
            "verse": 35,
            "name": "Mark 9:35",
            "text": "Et accipiens puerum, statuit eum in medio eorum : quem cum complexus esset, ait illis : "
        },
        {
            "chapter": 9,
            "verse": 36,
            "name": "Mark 9:36",
            "text": "Quisquis unum ex hujusmodi pueris receperit in nomine meo, me recipit : et quicumque me susceperit, non me suscipit, sed eum qui misit me.  "
        },
        {
            "chapter": 9,
            "verse": 37,
            "name": "Mark 9:37",
            "text": " Respondit illi Joannes, dicens : Magister, vidimus quemdam in nomine tuo ejicientem dæmonia, qui non sequitur nos, et prohibuimus eum. "
        },
        {
            "chapter": 9,
            "verse": 38,
            "name": "Mark 9:38",
            "text": "Jesus autem ait : Nolite prohibere eum : nemo est enim qui faciat virtutem in nomine meo, et possit cito male loqui de me : "
        },
        {
            "chapter": 9,
            "verse": 39,
            "name": "Mark 9:39",
            "text": "qui enim non est adversum vos, pro vobis est. "
        },
        {
            "chapter": 9,
            "verse": 40,
            "name": "Mark 9:40",
            "text": "Quisquis enim potum dederit vobis calicem aquæ in nomine meo, quia Christi estis : amen dico vobis, non perdet mercedem suam.  "
        },
        {
            "chapter": 9,
            "verse": 41,
            "name": "Mark 9:41",
            "text": " Et quisquis scandalizaverit unum ex his pusillis credentibus in me : bonum est ei magis si circumdaretur mola asinaria collo ejus, et in mare mitteretur. "
        },
        {
            "chapter": 9,
            "verse": 42,
            "name": "Mark 9:42",
            "text": "Et si scandalizaverit te manus tua, abscide illam : bonum est tibi debilem introire in vitam, quam duas manus habentem ire in gehennam, in ignem inextinguibilem, "
        },
        {
            "chapter": 9,
            "verse": 43,
            "name": "Mark 9:43",
            "text": "ubi vermis eorum non moritur, et ignis non extinguitur. "
        },
        {
            "chapter": 9,
            "verse": 44,
            "name": "Mark 9:44",
            "text": "Et si pes tuus te scandalizat, amputa illum : bonum est tibi claudum introire in vitam æternam, quam duos pedes habentem mitti in gehennam ignis inextinguibilis, "
        },
        {
            "chapter": 9,
            "verse": 45,
            "name": "Mark 9:45",
            "text": "ubi vermis eorum non moritur, et ignis non extinguitur. "
        },
        {
            "chapter": 9,
            "verse": 46,
            "name": "Mark 9:46",
            "text": "Quod si oculus tuus scandalizat te, ejice eum : bonum est tibi luscum introire in regnum Dei, quam duos oculos habentem mitti in gehennam ignis, "
        },
        {
            "chapter": 9,
            "verse": 47,
            "name": "Mark 9:47",
            "text": "ubi vermis eorum non moritur, et ignis non extinguitur. "
        },
        {
            "chapter": 9,
            "verse": 48,
            "name": "Mark 9:48",
            "text": "Omnis enim igne salietur, et omnis victima sale salietur. "
        },
        {
            "chapter": 9,
            "verse": 49,
            "name": "Mark 9:49",
            "text": "Bonum est sal : quod si sal insulsum fuerit, in quo illud condietis ? Habete in vobis sal, et pacem habete inter vos.   "
        }
    ]
}