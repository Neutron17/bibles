{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 43,
    "book_name": "John",
    "chapter": 5,
    "name": "John 5",
    "verses": [
        {
            "chapter": 5,
            "verse": 1,
            "name": "John 5:1",
            "text": "Post hæc erat dies festus Judæorum, et ascendit Jesus Jerosolymam. "
        },
        {
            "chapter": 5,
            "verse": 2,
            "name": "John 5:2",
            "text": "Est autem Jerosolymis probatica piscina, quæ cognominatur hebraice Bethsaida, quinque porticus habens. "
        },
        {
            "chapter": 5,
            "verse": 3,
            "name": "John 5:3",
            "text": "In his jacebat multitudo magna languentium, cæcorum, claudorum, aridorum, exspectantium aquæ motum. "
        },
        {
            "chapter": 5,
            "verse": 4,
            "name": "John 5:4",
            "text": "Angelus autem Domini descendebat secundum tempus in piscinam, et movebatur aqua. Et qui prior descendisset in piscinam post motionem aquæ, sanus fiebat a quacumque detinebatur infirmitate. "
        },
        {
            "chapter": 5,
            "verse": 5,
            "name": "John 5:5",
            "text": "Erat autem quidam homo ibi triginta et octo annos habens in infirmitate sua. "
        },
        {
            "chapter": 5,
            "verse": 6,
            "name": "John 5:6",
            "text": "Hunc autem cum vidisset Jesus jacentem, et cognovisset quia jam multum tempus haberet, dicit ei : Vis sanus fieri ? "
        },
        {
            "chapter": 5,
            "verse": 7,
            "name": "John 5:7",
            "text": "Respondit ei languidus : Domine, hominem non habeo, ut, cum turbata fuerit aqua, mittat me in piscinam : dum venio enim ego, alius ante me descendit. "
        },
        {
            "chapter": 5,
            "verse": 8,
            "name": "John 5:8",
            "text": "Dicit ei Jesus : Surge, tolle grabatum tuum et ambula. "
        },
        {
            "chapter": 5,
            "verse": 9,
            "name": "John 5:9",
            "text": "Et statim sanus factus est homo ille : et sustulit grabatum suum, et ambulabat. Erat autem sabbatum in die illo.  "
        },
        {
            "chapter": 5,
            "verse": 10,
            "name": "John 5:10",
            "text": " Dicebant ergo Judæi illi qui sanatus fuerat : Sabbatum est, non licet tibi tollere grabatum tuum. "
        },
        {
            "chapter": 5,
            "verse": 11,
            "name": "John 5:11",
            "text": "Respondit eis : Qui me sanum fecit, ille mihi dixit : Tolle grabatum tuum et ambula. "
        },
        {
            "chapter": 5,
            "verse": 12,
            "name": "John 5:12",
            "text": "Interrogaverunt ergo eum : Quis est ille homo qui dixit tibi : Tolle grabatum tuum et ambula ? "
        },
        {
            "chapter": 5,
            "verse": 13,
            "name": "John 5:13",
            "text": "Is autem qui sanus fuerat effectus, nesciebat quis esset. Jesus enim declinavit a turba constituta in loco. "
        },
        {
            "chapter": 5,
            "verse": 14,
            "name": "John 5:14",
            "text": "Postea invenit eum Jesus in templo, et dixit illi : Ecce sanus factus es ; jam noli peccare, ne deterius tibi aliquid contingat. "
        },
        {
            "chapter": 5,
            "verse": 15,
            "name": "John 5:15",
            "text": "Abiit ille homo, et nuntiavit Judæis quia Jesus esset, qui fecit eum sanum. "
        },
        {
            "chapter": 5,
            "verse": 16,
            "name": "John 5:16",
            "text": "Propterea persequebantur Judæi Jesum, quia hæc faciebat in sabbato. "
        },
        {
            "chapter": 5,
            "verse": 17,
            "name": "John 5:17",
            "text": "Jesus autem respondit eis : Pater meus usque modo operatur, et ego operor. "
        },
        {
            "chapter": 5,
            "verse": 18,
            "name": "John 5:18",
            "text": "Propterea ergo magis quærebant eum Judæi interficere : quia non solum solvebat sabbatum, sed et patrem suum dicebat Deum, æqualem se faciens Deo.   Respondit itaque Jesus, et dixit eis : "
        },
        {
            "chapter": 5,
            "verse": 19,
            "name": "John 5:19",
            "text": "Amen, amen dico vobis : non potest Filius a se facere quidquam, nisi quod viderit Patrem facientem : quæcumque enim ille fecerit, hæc et Filius similiter facit. "
        },
        {
            "chapter": 5,
            "verse": 20,
            "name": "John 5:20",
            "text": "Pater enim diligit Filium, et omnia demonstrat ei quæ ipse facit : et majora his demonstrabit ei opera, ut vos miremini. "
        },
        {
            "chapter": 5,
            "verse": 21,
            "name": "John 5:21",
            "text": "Sicut enim Pater suscitat mortuos, et vivificat, sic et Filius, quos vult, vivificat. "
        },
        {
            "chapter": 5,
            "verse": 22,
            "name": "John 5:22",
            "text": "Neque enim Pater judicat quemquam : sed omne judicium dedit Filio, "
        },
        {
            "chapter": 5,
            "verse": 23,
            "name": "John 5:23",
            "text": "ut omnes honorificent Filium, sicut honorificant Patrem ; qui non honorificat Filium, non honorificat Patrem, qui misit illum. "
        },
        {
            "chapter": 5,
            "verse": 24,
            "name": "John 5:24",
            "text": "Amen, amen dico vobis, quia qui verbum meum audit, et credit ei qui misit me, habet vitam æternam, et in judicium non venit, sed transiit a morte in vitam. "
        },
        {
            "chapter": 5,
            "verse": 25,
            "name": "John 5:25",
            "text": "Amen, amen dico vobis, quia venit hora, et nunc est, quando mortui audient vocem Filii Dei : et qui audierint, vivent. "
        },
        {
            "chapter": 5,
            "verse": 26,
            "name": "John 5:26",
            "text": "Sicut enim Pater habet vitam in semetipso, sic dedit et Filio habere vitam in semetipso : "
        },
        {
            "chapter": 5,
            "verse": 27,
            "name": "John 5:27",
            "text": "et potestatem dedit ei judicium facere, quia Filius hominis est. "
        },
        {
            "chapter": 5,
            "verse": 28,
            "name": "John 5:28",
            "text": "Nolite mirari hoc, quia venit hora in qua omnes qui in monumentis sunt audient vocem Filii Dei : "
        },
        {
            "chapter": 5,
            "verse": 29,
            "name": "John 5:29",
            "text": "et procedent qui bona fecerunt, in resurrectionem vitæ ; qui vero mala egerunt, in resurrectionem judicii. "
        },
        {
            "chapter": 5,
            "verse": 30,
            "name": "John 5:30",
            "text": "Non possum ego a meipso facere quidquam. Sicut audio, judico : et judicium meum justum est, quia non quæro voluntatem meam, sed voluntatem ejus qui misit me.  "
        },
        {
            "chapter": 5,
            "verse": 31,
            "name": "John 5:31",
            "text": " Si ego testimonium perhibeo de meipso, testimonium meum non est verum. "
        },
        {
            "chapter": 5,
            "verse": 32,
            "name": "John 5:32",
            "text": "Alius est qui testimonium perhibet de me : et scio quia verum est testimonium, quod perhibet de me. "
        },
        {
            "chapter": 5,
            "verse": 33,
            "name": "John 5:33",
            "text": "Vos misistis ad Joannem, et testimonium perhibuit veritati. "
        },
        {
            "chapter": 5,
            "verse": 34,
            "name": "John 5:34",
            "text": "Ego autem non ab homine testimonium accipio : sed hæc dico ut vos salvi sitis. "
        },
        {
            "chapter": 5,
            "verse": 35,
            "name": "John 5:35",
            "text": "Ille erat lucerna ardens et lucens : vos autem voluistis ad horam exsultare in luce ejus. "
        },
        {
            "chapter": 5,
            "verse": 36,
            "name": "John 5:36",
            "text": "Ego autem habeo testimonium majus Joanne. Opera enim quæ dedit mihi Pater ut perficiam ea : ipsa opera, quæ ego facio, testimonium perhibent de me, quia Pater misit me : "
        },
        {
            "chapter": 5,
            "verse": 37,
            "name": "John 5:37",
            "text": "et qui misit me Pater, ipse testimonium perhibuit de me : neque vocem ejus umquam audistis, neque speciem ejus vidistis : "
        },
        {
            "chapter": 5,
            "verse": 38,
            "name": "John 5:38",
            "text": "et verbum ejus non habetis in vobis manens : quia quem misit ille, huic vos non creditis. "
        },
        {
            "chapter": 5,
            "verse": 39,
            "name": "John 5:39",
            "text": "Scrutamini Scripturas, quia vos putatis in ipsis vitam æternam habere : et illæ sunt quæ testimonium perhibent de me : "
        },
        {
            "chapter": 5,
            "verse": 40,
            "name": "John 5:40",
            "text": "et non vultis venire ad me ut vitam habeatis. "
        },
        {
            "chapter": 5,
            "verse": 41,
            "name": "John 5:41",
            "text": "Claritatem ab hominibus non accipio. "
        },
        {
            "chapter": 5,
            "verse": 42,
            "name": "John 5:42",
            "text": "Sed cognovi vos, quia dilectionem Dei non habetis in vobis. "
        },
        {
            "chapter": 5,
            "verse": 43,
            "name": "John 5:43",
            "text": "Ego veni in nomine Patris mei, et non accipitis me ; si alius venerit in nomine suo, illum accipietis. "
        },
        {
            "chapter": 5,
            "verse": 44,
            "name": "John 5:44",
            "text": "Quomodo vos potestis credere, qui gloriam ab invicem accipitis, et gloriam quæ a solo Deo est, non quæritis ? "
        },
        {
            "chapter": 5,
            "verse": 45,
            "name": "John 5:45",
            "text": "Nolite putare quia ego accusaturus sim vos apud Patrem : est qui accusat vos Moyses, in quo vos speratis. "
        },
        {
            "chapter": 5,
            "verse": 46,
            "name": "John 5:46",
            "text": "Si enim crederetis Moysi, crederetis forsitan et mihi : de me enim ille scripsit. "
        },
        {
            "chapter": 5,
            "verse": 47,
            "name": "John 5:47",
            "text": "Si autem illius litteris non creditis, quomodo verbis meis credetis ?   "
        }
    ]
}