{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 43,
    "book_name": "John",
    "chapter": 21,
    "name": "John 21",
    "verses": [
        {
            "chapter": 21,
            "verse": 1,
            "name": "John 21:1",
            "text": "Postea manifestavit se iterum Jesus discipulis ad mare Tiberiadis. Manifestavit autem sic : "
        },
        {
            "chapter": 21,
            "verse": 2,
            "name": "John 21:2",
            "text": "erant simul Simon Petrus, et Thomas, qui dicitur Didymus, et Nathanaël, qui erat a Cana Galilææ, et filii Zebedæi, et alii ex discipulis ejus duo. "
        },
        {
            "chapter": 21,
            "verse": 3,
            "name": "John 21:3",
            "text": "Dicit eis Simon Petrus : Vado piscari. Dicunt ei : Venimus et nos tecum. Et exierunt, et ascenderunt in navim : et illa nocte nihil prendiderunt. "
        },
        {
            "chapter": 21,
            "verse": 4,
            "name": "John 21:4",
            "text": "Mane autem facto stetit Jesus in littore : non tamen cognoverunt discipuli quia Jesus est. "
        },
        {
            "chapter": 21,
            "verse": 5,
            "name": "John 21:5",
            "text": "Dixit ergo eis Jesus : Pueri, numquid pulmentarium habetis ? Responderunt ei : Non. "
        },
        {
            "chapter": 21,
            "verse": 6,
            "name": "John 21:6",
            "text": "Dicit eis : Mittite in dexteram navigii rete, et invenietis. Miserunt ergo : et jam non valebant illud trahere præ multitudine piscium. "
        },
        {
            "chapter": 21,
            "verse": 7,
            "name": "John 21:7",
            "text": "Dixit ergo discipulus ille, quem diligebat Jesus, Petro : Dominus est. Simon Petrus cum audisset quia Dominus est, tunica succinxit se (erat enim nudus) et misit se in mare. "
        },
        {
            "chapter": 21,
            "verse": 8,
            "name": "John 21:8",
            "text": "Alii autem discipuli navigio venerunt (non enim longe erant a terra, sed quasi cubitis ducentis), trahentes rete piscium. "
        },
        {
            "chapter": 21,
            "verse": 9,
            "name": "John 21:9",
            "text": "Ut ergo descenderunt in terram, viderunt prunas positas, et piscem superpositum, et panem. "
        },
        {
            "chapter": 21,
            "verse": 10,
            "name": "John 21:10",
            "text": "Dicit eis Jesus : Afferte de piscibus, quos prendidistis nunc. "
        },
        {
            "chapter": 21,
            "verse": 11,
            "name": "John 21:11",
            "text": "Ascendit Simon Petrus et traxit rete in terram, plenum magnis piscibus centum quinquaginta tribus. Et cum tanti essent, non est scissum rete. "
        },
        {
            "chapter": 21,
            "verse": 12,
            "name": "John 21:12",
            "text": "Dicit eis Jesus : Venite, prandete. Et nemo audebat discumbentium interrogare eum : Tu quis es ? scientes, quia Dominus est. "
        },
        {
            "chapter": 21,
            "verse": 13,
            "name": "John 21:13",
            "text": "Et venit Jesus, et accipit panem, et dat eis, et piscem similiter. "
        },
        {
            "chapter": 21,
            "verse": 14,
            "name": "John 21:14",
            "text": "Hoc jam tertio manifestatus est Jesus discipulis suis cum resurrexisset a mortuis.  "
        },
        {
            "chapter": 21,
            "verse": 15,
            "name": "John 21:15",
            "text": " Cum ergo prandissent, dicit Simoni Petro Jesus : Simon Joannis, diligis me plus his ? Dicit ei : Etiam Domine, tu scis quia amo te. Dicit ei : Pasce agnos meos. "
        },
        {
            "chapter": 21,
            "verse": 16,
            "name": "John 21:16",
            "text": "Dicit ei iterum : Simon Joannis, diligis me ? Ait illi : Etiam Domine, tu scis quia amo te. Dicit ei : Pasce agnos meos. "
        },
        {
            "chapter": 21,
            "verse": 17,
            "name": "John 21:17",
            "text": "Dicit ei tertio : Simon Joannis, amas me ? Contristatus est Petrus, quia dixit ei tertio : Amas me ? et dixit ei : Domine, tu omnia nosti, tu scis quia amo te. Dixit ei : Pasce oves meas. "
        },
        {
            "chapter": 21,
            "verse": 18,
            "name": "John 21:18",
            "text": "Amen, amen dico tibi : cum esses junior, cingebas te, et ambulabas ubi volebas : cum autem senueris, extendes manus tuas, et alius te cinget, et ducet quo tu non vis. "
        },
        {
            "chapter": 21,
            "verse": 19,
            "name": "John 21:19",
            "text": "Hoc autem dixit significans qua morte clarificaturus esset Deum. Et cum hoc dixisset, dicit ei : Sequere me.  "
        },
        {
            "chapter": 21,
            "verse": 20,
            "name": "John 21:20",
            "text": " Conversus Petrus vidit illum discipulum, quem diligebat Jesus, sequentem, qui et recubuit in cœna super pectus ejus, et dixit : Domine, quis est qui tradet te ? "
        },
        {
            "chapter": 21,
            "verse": 21,
            "name": "John 21:21",
            "text": "Hunc ergo cum vidisset Petrus, dixit Jesu : Domine, hic autem quid ? "
        },
        {
            "chapter": 21,
            "verse": 22,
            "name": "John 21:22",
            "text": "Dicit ei Jesus : Sic eum volo manere donec veniam, quid ad te ? tu me sequere. "
        },
        {
            "chapter": 21,
            "verse": 23,
            "name": "John 21:23",
            "text": "Exiit ergo sermo iste inter fratres quia discipulus ille non moritur. Et non dixit ei Jesus : Non moritur, sed : Sic eum volo manere donec veniam, quid ad te ? "
        },
        {
            "chapter": 21,
            "verse": 24,
            "name": "John 21:24",
            "text": "Hic est discipulus ille qui testimonium perhibet de his, et scripsit hæc : et scimus quia verum est testimonium ejus. "
        },
        {
            "chapter": 21,
            "verse": 25,
            "name": "John 21:25",
            "text": "Sunt autem et alia multa quæ fecit Jesus : quæ si scribantur per singula, nec ipsum arbitror mundum capere posse eos, qui scribendi sunt, libros.    "
        }
    ]
}