{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 43,
    "book_name": "John",
    "chapter": 4,
    "name": "John 4",
    "verses": [
        {
            "chapter": 4,
            "verse": 1,
            "name": "John 4:1",
            "text": "Ut ergo cognovit Jesus quia audierunt pharisæi quod Jesus plures discipulos facit, et baptizat, quam Joannes "
        },
        {
            "chapter": 4,
            "verse": 2,
            "name": "John 4:2",
            "text": "(quamquam Jesus non baptizaret, sed discipuli ejus), "
        },
        {
            "chapter": 4,
            "verse": 3,
            "name": "John 4:3",
            "text": "reliquit Judæam, et abiit iterum in Galilæam. "
        },
        {
            "chapter": 4,
            "verse": 4,
            "name": "John 4:4",
            "text": "Oportebat autem eum transire per Samariam.  "
        },
        {
            "chapter": 4,
            "verse": 5,
            "name": "John 4:5",
            "text": " Venit ergo in civitatem Samariæ, quæ dicitur Sichar, juxta prædium quod dedit Jacob Joseph filio suo. "
        },
        {
            "chapter": 4,
            "verse": 6,
            "name": "John 4:6",
            "text": "Erat autem ibi fons Jacob. Jesus ergo fatigatus ex itinere, sedebat sic supra fontem. Hora erat quasi sexta. "
        },
        {
            "chapter": 4,
            "verse": 7,
            "name": "John 4:7",
            "text": "Venit mulier de Samaria haurire aquam. Dicit ei Jesus : Da mihi bibere. "
        },
        {
            "chapter": 4,
            "verse": 8,
            "name": "John 4:8",
            "text": "(Discipuli enim ejus abierant in civitatem ut cibos emerent.) "
        },
        {
            "chapter": 4,
            "verse": 9,
            "name": "John 4:9",
            "text": "Dicit ergo ei mulier illa Samaritana : Quomodo tu, Judæus cum sis, bibere a me poscis, quæ sum mulier Samaritana ? non enim coutuntur Judæi Samaritanis. "
        },
        {
            "chapter": 4,
            "verse": 10,
            "name": "John 4:10",
            "text": "Respondit Jesus, et dixit ei : Si scires donum Dei, et quis est qui dicit tibi : Da mihi bibere, tu forsitan petisses ab eo, et dedisset tibi aquam vivam. "
        },
        {
            "chapter": 4,
            "verse": 11,
            "name": "John 4:11",
            "text": "Dicit ei mulier : Domine, neque in quo haurias habes, et puteus altus est : unde ergo habes aquam vivam ? "
        },
        {
            "chapter": 4,
            "verse": 12,
            "name": "John 4:12",
            "text": "Numquid tu major es patre nostro Jacob, qui dedit nobis puteum, et ipse ex eo bibit, et filii ejus, et pecora ejus ? "
        },
        {
            "chapter": 4,
            "verse": 13,
            "name": "John 4:13",
            "text": "Respondit Jesus, et dixit ei : Omnis qui bibit ex aqua hac, sitiet iterum ; qui autem biberit ex aqua quam ego dabo ei, non sitiet in æternum : "
        },
        {
            "chapter": 4,
            "verse": 14,
            "name": "John 4:14",
            "text": "sed aqua quam ego dabo ei, fiet in eo fons aquæ salientis in vitam æternam. "
        },
        {
            "chapter": 4,
            "verse": 15,
            "name": "John 4:15",
            "text": "Dicit ad eum mulier : Domine, da mihi hanc aquam, ut non sitiam, neque veniam huc haurire. "
        },
        {
            "chapter": 4,
            "verse": 16,
            "name": "John 4:16",
            "text": "Dicit ei Jesus : Vade, voca virum tuum, et veni huc. "
        },
        {
            "chapter": 4,
            "verse": 17,
            "name": "John 4:17",
            "text": "Respondit mulier, et dixit : Non habeo virum. Dicit ei Jesus : Bene dixisti, quia non habeo virum ; "
        },
        {
            "chapter": 4,
            "verse": 18,
            "name": "John 4:18",
            "text": "quinque enim viros habuisti, et nunc, quem habes, non est tuus vir : hoc vere dixisti. "
        },
        {
            "chapter": 4,
            "verse": 19,
            "name": "John 4:19",
            "text": "Dicit ei mulier : Domine, video quia propheta es tu. "
        },
        {
            "chapter": 4,
            "verse": 20,
            "name": "John 4:20",
            "text": "Patres nostri in monte hoc adoraverunt, et vos dicitis, quia Jerosolymis est locus ubi adorare oportet. "
        },
        {
            "chapter": 4,
            "verse": 21,
            "name": "John 4:21",
            "text": "Dicit ei Jesus : Mulier, crede mihi, quia venit hora, quando neque in monte hoc, neque in Jerosolymis adorabitis Patrem. "
        },
        {
            "chapter": 4,
            "verse": 22,
            "name": "John 4:22",
            "text": "Vos adoratis quod nescitis : nos adoramus quod scimus, quia salus ex Judæis est. "
        },
        {
            "chapter": 4,
            "verse": 23,
            "name": "John 4:23",
            "text": "Sed venit hora, et nunc est, quando veri adoratores adorabunt Patrem in spiritu et veritate. Nam et Pater tales quærit, qui adorent eum. "
        },
        {
            "chapter": 4,
            "verse": 24,
            "name": "John 4:24",
            "text": "Spiritus est Deus : et eos qui adorant eum, in spiritu et veritate oportet adorare. "
        },
        {
            "chapter": 4,
            "verse": 25,
            "name": "John 4:25",
            "text": "Dicit ei mulier : Scio quia Messias venit (qui dicitur Christus) : cum ergo venerit ille, nobis annuntiabit omnia. "
        },
        {
            "chapter": 4,
            "verse": 26,
            "name": "John 4:26",
            "text": "Dicit ei Jesus : Ego sum, qui loquor tecum. "
        },
        {
            "chapter": 4,
            "verse": 27,
            "name": "John 4:27",
            "text": "Et continuo venerunt discipuli ejus, et mirabantur quia cum muliere loquebatur. Nemo tamen dixit : Quid quæris ? aut, Quid loqueris cum ea ? "
        },
        {
            "chapter": 4,
            "verse": 28,
            "name": "John 4:28",
            "text": "Reliquit ergo hydriam suam mulier, et abiit in civitatem, et dicit illis hominibus : "
        },
        {
            "chapter": 4,
            "verse": 29,
            "name": "John 4:29",
            "text": "Venite, et videte hominem qui dixit mihi omnia quæcumque feci : numquid ipse est Christus ? "
        },
        {
            "chapter": 4,
            "verse": 30,
            "name": "John 4:30",
            "text": "Exierunt ergo de civitate et veniebant ad eum. "
        },
        {
            "chapter": 4,
            "verse": 31,
            "name": "John 4:31",
            "text": "Interea rogabant eum discipuli, dicentes : Rabbi, manduca. "
        },
        {
            "chapter": 4,
            "verse": 32,
            "name": "John 4:32",
            "text": "Ille autem dicit eis : Ego cibum habeo manducare, quem vos nescitis. "
        },
        {
            "chapter": 4,
            "verse": 33,
            "name": "John 4:33",
            "text": "Dicebant ergo discipuli ad invicem : Numquid aliquis attulit ei manducare ? "
        },
        {
            "chapter": 4,
            "verse": 34,
            "name": "John 4:34",
            "text": "Dicit eis Jesus : Meus cibus est ut faciam voluntatem ejus qui misit me, ut perficiam opus ejus. "
        },
        {
            "chapter": 4,
            "verse": 35,
            "name": "John 4:35",
            "text": "Nonne vos dicitis quod adhuc quatuor menses sunt, et messis venit ? Ecce dico vobis : levate oculos vestros, et videte regiones, quia albæ sunt jam ad messem. "
        },
        {
            "chapter": 4,
            "verse": 36,
            "name": "John 4:36",
            "text": "Et qui metit, mercedem accipit, et congregat fructum in vitam æternam : ut et qui seminat, simul gaudeat, et qui metit. "
        },
        {
            "chapter": 4,
            "verse": 37,
            "name": "John 4:37",
            "text": "In hoc enim est verbum verum : quia alius est qui seminat, et alius est qui metit. "
        },
        {
            "chapter": 4,
            "verse": 38,
            "name": "John 4:38",
            "text": "Ego misi vos metere quod vos non laborastis : alii laboraverunt, et vos in labores eorum introistis. "
        },
        {
            "chapter": 4,
            "verse": 39,
            "name": "John 4:39",
            "text": "Ex civitate autem illa multi crediderunt in eum Samaritanorum, propter verbum mulieris testimonium perhibentis : Quia dixit mihi omnia quæcumque feci. "
        },
        {
            "chapter": 4,
            "verse": 40,
            "name": "John 4:40",
            "text": "Cum venissent ergo ad illum Samaritani, rogaverunt eum ut ibi maneret. Et mansit ibi duos dies. "
        },
        {
            "chapter": 4,
            "verse": 41,
            "name": "John 4:41",
            "text": "Et multo plures crediderunt in eum propter sermonem ejus. "
        },
        {
            "chapter": 4,
            "verse": 42,
            "name": "John 4:42",
            "text": "Et mulieri dicebant : Quia jam non propter tuam loquelam credimus : ipsi enim audivimus, et scimus quia hic est vere Salvator mundi.  "
        },
        {
            "chapter": 4,
            "verse": 43,
            "name": "John 4:43",
            "text": " Post duos autem dies exiit inde, et abiit in Galilæam. "
        },
        {
            "chapter": 4,
            "verse": 44,
            "name": "John 4:44",
            "text": "Ipse enim Jesus testimonium perhibuit, quia propheta in sua patria honorem non habet. "
        },
        {
            "chapter": 4,
            "verse": 45,
            "name": "John 4:45",
            "text": "Cum ergo venisset in Galilæam, exceperunt eum Galilæi, cum omnia vidissent quæ fecerat Jerosolymis in die festo : et ipsi enim venerant ad diem festum. "
        },
        {
            "chapter": 4,
            "verse": 46,
            "name": "John 4:46",
            "text": "Venit ergo iterum in Cana Galilææ, ubi fecit aquam vinum. Et erat quidam regulus, cujus filius infirmabatur Capharnaum. "
        },
        {
            "chapter": 4,
            "verse": 47,
            "name": "John 4:47",
            "text": "Hic cum audisset quia Jesus adveniret a Judæa in Galilæam, abiit ad eum, et rogabat eum ut descenderet, et sanaret filium ejus : incipiebat enim mori. "
        },
        {
            "chapter": 4,
            "verse": 48,
            "name": "John 4:48",
            "text": "Dixit ergo Jesus ad eum : Nisi signa et prodigia videritis, non creditis. "
        },
        {
            "chapter": 4,
            "verse": 49,
            "name": "John 4:49",
            "text": "Dicit ad eum regulus : Domine, descende priusquam moriatur filius meus. "
        },
        {
            "chapter": 4,
            "verse": 50,
            "name": "John 4:50",
            "text": "Dicit ei Jesus : Vade, filius tuus vivit. Credidit homo sermoni quem dixit ei Jesus, et ibat. "
        },
        {
            "chapter": 4,
            "verse": 51,
            "name": "John 4:51",
            "text": "Jam autem eo descendente, servi occurrerunt ei, et nuntiaverunt dicentes, quia filius ejus viveret. "
        },
        {
            "chapter": 4,
            "verse": 52,
            "name": "John 4:52",
            "text": "Interrogabat ergo horam ab eis in qua melius habuerit. Et dixerunt ei : Quia heri hora septima reliquit eum febris. "
        },
        {
            "chapter": 4,
            "verse": 53,
            "name": "John 4:53",
            "text": "Cognovit ergo pater, quia illa hora erat in qua dixit ei Jesus : Filius tuus vivit ; et credidit ipse et domus ejus tota. "
        },
        {
            "chapter": 4,
            "verse": 54,
            "name": "John 4:54",
            "text": "Hoc iterum secundum signum fecit Jesus, cum venisset a Judæa in Galilæam.   "
        }
    ]
}