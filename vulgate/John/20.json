{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 43,
    "book_name": "John",
    "chapter": 20,
    "name": "John 20",
    "verses": [
        {
            "chapter": 20,
            "verse": 1,
            "name": "John 20:1",
            "text": "Una autem sabbati, Maria Magdalene venit mane, cum adhuc tenebræ essent, ad monumentum : et vidit lapidem sublatum a monumento. "
        },
        {
            "chapter": 20,
            "verse": 2,
            "name": "John 20:2",
            "text": "Cucurrit ergo, et venit ad Simonem Petrum, et ad alium discipulum, quem amabat Jesus, et dicit illis : Tulerunt Dominum de monumento, et nescimus ubi posuerunt eum.  "
        },
        {
            "chapter": 20,
            "verse": 3,
            "name": "John 20:3",
            "text": " Exiit ergo Petrus, et ille alius discipulus, et venerunt ad monumentum. "
        },
        {
            "chapter": 20,
            "verse": 4,
            "name": "John 20:4",
            "text": "Currebant autem duo simul, et ille alius discipulus præcucurrit citius Petro, et venit primus ad monumentum. "
        },
        {
            "chapter": 20,
            "verse": 5,
            "name": "John 20:5",
            "text": "Et cum se inclinasset, vidit posita linteamina : non tamen introivit. "
        },
        {
            "chapter": 20,
            "verse": 6,
            "name": "John 20:6",
            "text": "Venit ergo Simon Petrus sequens eum, et introivit in monumentum, et vidit linteamina posita, "
        },
        {
            "chapter": 20,
            "verse": 7,
            "name": "John 20:7",
            "text": "et sudarium, quod fuerat super caput ejus, non cum linteaminibus positum, sed separatim involutum in unum locum. "
        },
        {
            "chapter": 20,
            "verse": 8,
            "name": "John 20:8",
            "text": "Tunc ergo introivit et ille discipulus qui venerat primus ad monumentum : et vidit, et credidit : "
        },
        {
            "chapter": 20,
            "verse": 9,
            "name": "John 20:9",
            "text": "nondum enim sciebant Scripturam, quia oportebat eum a mortuis resurgere. "
        },
        {
            "chapter": 20,
            "verse": 10,
            "name": "John 20:10",
            "text": "Abierunt ergo iterum discipuli ad semetipsos.  "
        },
        {
            "chapter": 20,
            "verse": 11,
            "name": "John 20:11",
            "text": " Maria autem stabat ad monumentum foris, plorans. Dum ergo fleret, inclinavit se, et prospexit in monumentum : "
        },
        {
            "chapter": 20,
            "verse": 12,
            "name": "John 20:12",
            "text": "et vidit duos angelos in albis sedentes, unum ad caput, et unum ad pedes, ubi positum fuerat corpus Jesu. "
        },
        {
            "chapter": 20,
            "verse": 13,
            "name": "John 20:13",
            "text": "Dicunt ei illi : Mulier, quid ploras ? Dicit eis : Quia tulerunt Dominum meum : et nescio ubi posuerunt eum. "
        },
        {
            "chapter": 20,
            "verse": 14,
            "name": "John 20:14",
            "text": "Hæc cum dixisset, conversa est retrorsum, et vidit Jesum stantem : et non sciebat quia Jesus est. "
        },
        {
            "chapter": 20,
            "verse": 15,
            "name": "John 20:15",
            "text": "Dicit ei Jesus : Mulier, quid ploras ? quem quæris ? Illa existimans quia hortulanus esset, dicit ei : Domine, si tu sustulisti eum, dicito mihi ubi posuisti eum, et ego eum tollam. "
        },
        {
            "chapter": 20,
            "verse": 16,
            "name": "John 20:16",
            "text": "Dicit ei Jesus : Maria. Conversa illa, dicit ei : Rabboni (quod dicitur Magister). "
        },
        {
            "chapter": 20,
            "verse": 17,
            "name": "John 20:17",
            "text": "Dicit ei Jesus : Noli me tangere, nondum enim ascendi ad Patrem meum : vade autem ad fratres meos, et dic eis : Ascendo ad Patrem meum, et Patrem vestrum, Deum meum, et Deum vestrum. "
        },
        {
            "chapter": 20,
            "verse": 18,
            "name": "John 20:18",
            "text": "Venit Maria Magdalene annuntians discipulis : Quia vidi Dominum, et hæc dixit mihi.  "
        },
        {
            "chapter": 20,
            "verse": 19,
            "name": "John 20:19",
            "text": " Cum ergo sero esset die illo, una sabbatorum, et fores essent clausæ, ubi erant discipuli congregati propter metum Judæorum : venit Jesus, et stetit in medio, et dixit eis : Pax vobis. "
        },
        {
            "chapter": 20,
            "verse": 20,
            "name": "John 20:20",
            "text": "Et cum hoc dixisset, ostendit eis manus et latus. Gavisi sunt ergo discipuli, viso Domino. "
        },
        {
            "chapter": 20,
            "verse": 21,
            "name": "John 20:21",
            "text": "Dixit ergo eis iterum : Pax vobis. Sicut misit me Pater, et ego mitto vos. "
        },
        {
            "chapter": 20,
            "verse": 22,
            "name": "John 20:22",
            "text": "Hæc cum dixisset, insufflavit, et dixit eis : Accipite Spiritum Sanctum : "
        },
        {
            "chapter": 20,
            "verse": 23,
            "name": "John 20:23",
            "text": "quorum remiseritis peccata, remittuntur eis : et quorum retinueritis, retenta sunt. "
        },
        {
            "chapter": 20,
            "verse": 24,
            "name": "John 20:24",
            "text": "Thomas autem unus ex duodecim, qui dicitur Didymus, non erat cum eis quando venit Jesus. "
        },
        {
            "chapter": 20,
            "verse": 25,
            "name": "John 20:25",
            "text": "Dixerunt ergo ei alii discipuli : Vidimus Dominum. Ille autem dixit eis : Nisi videro in manibus ejus fixuram clavorum, et mittam digitum meum in locum clavorum, et mittam manum meam in latus ejus, non credam.  "
        },
        {
            "chapter": 20,
            "verse": 26,
            "name": "John 20:26",
            "text": " Et post dies octo, iterum erant discipuli ejus intus, et Thomas cum eis. Venit Jesus januis clausis, et stetit in medio, et dixit : Pax vobis. "
        },
        {
            "chapter": 20,
            "verse": 27,
            "name": "John 20:27",
            "text": "Deinde dicit Thomæ : Infer digitum tuum huc, et vide manus meas, et affer manum tuam, et mitte in latus meum : et noli esse incredulus, sed fidelis. "
        },
        {
            "chapter": 20,
            "verse": 28,
            "name": "John 20:28",
            "text": "Respondit Thomas, et dixit ei : Dominus meus et Deus meus. "
        },
        {
            "chapter": 20,
            "verse": 29,
            "name": "John 20:29",
            "text": "Dixit ei Jesus : Quia vidisti me, Thoma, credidisti : beati qui non viderunt, et crediderunt. "
        },
        {
            "chapter": 20,
            "verse": 30,
            "name": "John 20:30",
            "text": "Multa quidem et alia signa fecit Jesus in conspectu discipulorum suorum, quæ non sunt scripta in libro hoc. "
        },
        {
            "chapter": 20,
            "verse": 31,
            "name": "John 20:31",
            "text": "Hæc autem scripta sunt ut credatis, quia Jesus est Christus Filius Dei : et ut credentes, vitam habeatis in nomine ejus.   "
        }
    ]
}