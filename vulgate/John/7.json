{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 43,
    "book_name": "John",
    "chapter": 7,
    "name": "John 7",
    "verses": [
        {
            "chapter": 7,
            "verse": 1,
            "name": "John 7:1",
            "text": "Post hæc autem ambulabat Jesus in Galilæam : non enim volebat in Judæam ambulare, quia quærebant eum Judæi interficere. "
        },
        {
            "chapter": 7,
            "verse": 2,
            "name": "John 7:2",
            "text": "Erat autem in proximo dies festus Judæorum, Scenopegia. "
        },
        {
            "chapter": 7,
            "verse": 3,
            "name": "John 7:3",
            "text": "Dixerunt autem ad eum fratres ejus : Transi hinc, et vade in Judæam, ut et discipuli tui videant opera tua, quæ facis. "
        },
        {
            "chapter": 7,
            "verse": 4,
            "name": "John 7:4",
            "text": "Nemo quippe in occulto quid facit, et quærit ipse in palam esse : si hæc facis, manifesta teipsum mundo. "
        },
        {
            "chapter": 7,
            "verse": 5,
            "name": "John 7:5",
            "text": "Neque enim fratres ejus credebant in eum. "
        },
        {
            "chapter": 7,
            "verse": 6,
            "name": "John 7:6",
            "text": "Dicit ergo eis Jesus : Tempus meum nondum advenit : tempus autem vestrum semper est paratum. "
        },
        {
            "chapter": 7,
            "verse": 7,
            "name": "John 7:7",
            "text": "Non potest mundus odisse vos : me autem odit, quia ego testimonium perhibeo de illo quod opera ejus mala sunt. "
        },
        {
            "chapter": 7,
            "verse": 8,
            "name": "John 7:8",
            "text": "Vos ascendite ad diem festum hunc, ego autem non ascendo ad diem festum istum : quia meum tempus nondum impletum est. "
        },
        {
            "chapter": 7,
            "verse": 9,
            "name": "John 7:9",
            "text": "Hæc cum dixisset, ipse mansit in Galilæa.  "
        },
        {
            "chapter": 7,
            "verse": 10,
            "name": "John 7:10",
            "text": " Ut autem ascenderunt fratres ejus, tunc et ipse ascendit ad diem festum non manifeste, sed quasi in occulto. "
        },
        {
            "chapter": 7,
            "verse": 11,
            "name": "John 7:11",
            "text": "Judæi ergo quærebant eum in die festo, et dicebant : Ubi est ille ? "
        },
        {
            "chapter": 7,
            "verse": 12,
            "name": "John 7:12",
            "text": "Et murmur multum erat in turba de eo. Quidam enim dicebant : Quia bonus est. Alii autem dicebant : Non, sed seducit turbas. "
        },
        {
            "chapter": 7,
            "verse": 13,
            "name": "John 7:13",
            "text": "Nemo tamen palam loquebatur de illo propter metum Judæorum.  "
        },
        {
            "chapter": 7,
            "verse": 14,
            "name": "John 7:14",
            "text": " Jam autem die festo mediante, ascendit Jesus in templum, et docebat. "
        },
        {
            "chapter": 7,
            "verse": 15,
            "name": "John 7:15",
            "text": "Et mirabantur Judæi, dicentes : Quomodo hic litteras scit, cum non didicerit ? "
        },
        {
            "chapter": 7,
            "verse": 16,
            "name": "John 7:16",
            "text": "Respondit eis Jesus, et dixit : Mea doctrina non est mea, sed ejus qui misit me. "
        },
        {
            "chapter": 7,
            "verse": 17,
            "name": "John 7:17",
            "text": "Si quis voluerit voluntatem ejus facere, cognoscet de doctrina, utrum ex Deo sit, an ego a meipso loquar. "
        },
        {
            "chapter": 7,
            "verse": 18,
            "name": "John 7:18",
            "text": "Qui a semetipso loquitur, gloriam propriam quærit ; qui autem quærit gloriam ejus qui misit eum, hic verax est, et injustitia in illo non est. "
        },
        {
            "chapter": 7,
            "verse": 19,
            "name": "John 7:19",
            "text": "Nonne Moyses dedit vobis legem : et nemo ex vobis facit legem ? "
        },
        {
            "chapter": 7,
            "verse": 20,
            "name": "John 7:20",
            "text": "Quid me quæritis interficere ? Respondit turba, et dixit : Dæmonium habes : quis te quærit interficere ? "
        },
        {
            "chapter": 7,
            "verse": 21,
            "name": "John 7:21",
            "text": "Respondit Jesus et dixit eis : Unum opus feci, et omnes miramini : "
        },
        {
            "chapter": 7,
            "verse": 22,
            "name": "John 7:22",
            "text": "propterea Moyses dedit vobis circumcisionem (non quia ex Moyse est, sed ex patribus), et in sabbato circumciditis hominem. "
        },
        {
            "chapter": 7,
            "verse": 23,
            "name": "John 7:23",
            "text": "Si circumcisionem accipit homo in sabbato, ut non solvatur lex Moysi : mihi indignamini quia totum hominem sanum feci in sabbato ? "
        },
        {
            "chapter": 7,
            "verse": 24,
            "name": "John 7:24",
            "text": "Nolite judicare secundum faciem, sed justum judicium judicate.  "
        },
        {
            "chapter": 7,
            "verse": 25,
            "name": "John 7:25",
            "text": " Dicebant ergo quidam ex Jerosolymis : Nonne hic est, quem quærunt interficere ? "
        },
        {
            "chapter": 7,
            "verse": 26,
            "name": "John 7:26",
            "text": "et ecce palam loquitur, et nihil ei dicunt. Numquid vere cognoverunt principes quia hic est Christus ? "
        },
        {
            "chapter": 7,
            "verse": 27,
            "name": "John 7:27",
            "text": "Sed hunc scimus unde sit : Christus autem cum venerit, nemo scit unde sit. "
        },
        {
            "chapter": 7,
            "verse": 28,
            "name": "John 7:28",
            "text": "Clamabat ergo Jesus in templo docens, et dicens : Et me scitis, et unde sim scitis : et a meipso non veni, sed est verus qui misit me, quem vos nescitis. "
        },
        {
            "chapter": 7,
            "verse": 29,
            "name": "John 7:29",
            "text": "Ego scio eum : quia ab ipso sum, et ipse me misit. "
        },
        {
            "chapter": 7,
            "verse": 30,
            "name": "John 7:30",
            "text": "Quærebant ergo eum apprehendere : et nemo misit in illum manus, quia nondum venerat hora ejus. "
        },
        {
            "chapter": 7,
            "verse": 31,
            "name": "John 7:31",
            "text": "De turba autem multi crediderunt in eum, et dicebant : Christus cum venerit, numquid plura signa faciet quam quæ hic facit ? "
        },
        {
            "chapter": 7,
            "verse": 32,
            "name": "John 7:32",
            "text": "Audierunt pharisæi turbam murmurantem de illo hæc : et miserunt principes et pharisæi ministros ut apprehenderent eum. "
        },
        {
            "chapter": 7,
            "verse": 33,
            "name": "John 7:33",
            "text": "Dixit ergo eis Jesus : Adhuc modicum tempus vobiscum sum : et vado ad eum qui me misit. "
        },
        {
            "chapter": 7,
            "verse": 34,
            "name": "John 7:34",
            "text": "Quæretis me, et non invenietis : et ubi ego sum, vos non potestis venire. "
        },
        {
            "chapter": 7,
            "verse": 35,
            "name": "John 7:35",
            "text": "Dixerunt ergo Judæi ad semetipsos : Quo hic iturus est, quia non inveniemus eum ? numquid in dispersionem gentium iturus est, et docturus gentes ? "
        },
        {
            "chapter": 7,
            "verse": 36,
            "name": "John 7:36",
            "text": "quis est hic sermo, quem dixit : Quæretis me, et non invenietis : et ubi sum ego, vos non potestis venire ?  "
        },
        {
            "chapter": 7,
            "verse": 37,
            "name": "John 7:37",
            "text": " In novissimo autem die magno festivitatis stabat Jesus, et clamabat dicens : Si quis sitit, veniat ad me et bibat. "
        },
        {
            "chapter": 7,
            "verse": 38,
            "name": "John 7:38",
            "text": "Qui credit in me, sicut dicit Scriptura, flumina de ventre ejus fluent aquæ vivæ. "
        },
        {
            "chapter": 7,
            "verse": 39,
            "name": "John 7:39",
            "text": "Hoc autem dixit de Spiritu, quem accepturi erant credentes in eum : nondum enim erat Spiritus datus, quia Jesus nondum erat glorificatus.  "
        },
        {
            "chapter": 7,
            "verse": 40,
            "name": "John 7:40",
            "text": " Ex illa ergo turba cum audissent hos sermones ejus, dicebant : Hic est vere propheta. "
        },
        {
            "chapter": 7,
            "verse": 41,
            "name": "John 7:41",
            "text": "Alii dicebant : Hic est Christus. Quidam autem dicebant : Numquid a Galilæa venit Christus ? "
        },
        {
            "chapter": 7,
            "verse": 42,
            "name": "John 7:42",
            "text": "nonne Scriptura dicit : Quia ex semine David, et de Bethlehem castello, ubi erat David, venit Christus ? "
        },
        {
            "chapter": 7,
            "verse": 43,
            "name": "John 7:43",
            "text": "Dissensio itaque facta est in turba propter eum. "
        },
        {
            "chapter": 7,
            "verse": 44,
            "name": "John 7:44",
            "text": "Quidam autem ex ipsis volebant apprehendere eum : sed nemo misit super eum manus. "
        },
        {
            "chapter": 7,
            "verse": 45,
            "name": "John 7:45",
            "text": "Venerunt ergo ministri ad pontifices et pharisæos. Et dixerunt eis illi : Quare non adduxistis illum ? "
        },
        {
            "chapter": 7,
            "verse": 46,
            "name": "John 7:46",
            "text": "Responderunt ministri : Numquam sic locutus est homo, sicut hic homo. "
        },
        {
            "chapter": 7,
            "verse": 47,
            "name": "John 7:47",
            "text": "Responderunt ergo eis pharisæi : Numquid et vos seducti estis ? "
        },
        {
            "chapter": 7,
            "verse": 48,
            "name": "John 7:48",
            "text": "numquid ex principibus aliquis credidit in eum, aut ex pharisæis ? "
        },
        {
            "chapter": 7,
            "verse": 49,
            "name": "John 7:49",
            "text": "sed turba hæc, quæ non novit legem, maledicti sunt. "
        },
        {
            "chapter": 7,
            "verse": 50,
            "name": "John 7:50",
            "text": "Dixit Nicodemus ad eos, ille qui venit ad eum nocte, qui unus erat ex ipsis : "
        },
        {
            "chapter": 7,
            "verse": 51,
            "name": "John 7:51",
            "text": "Numquid lex nostra judicat hominem, nisi prius audierit ab ipso, et cognoverit quid faciat ? "
        },
        {
            "chapter": 7,
            "verse": 52,
            "name": "John 7:52",
            "text": "Responderunt, et dixerunt ei : Numquid et tu Galilæus es ? scrutare Scripturas, et vide quia a Galilæa propheta non surgit. "
        },
        {
            "chapter": 7,
            "verse": 53,
            "name": "John 7:53",
            "text": "Et reversi sunt unusquisque in domum suam.   "
        }
    ]
}