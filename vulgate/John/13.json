{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 43,
    "book_name": "John",
    "chapter": 13,
    "name": "John 13",
    "verses": [
        {
            "chapter": 13,
            "verse": 1,
            "name": "John 13:1",
            "text": "Ante diem festum Paschæ, sciens Jesus quia venit hora ejus ut transeat ex hoc mundo ad Patrem : cum dilexisset suos, qui erant in mundo, in finem dilexit eos. "
        },
        {
            "chapter": 13,
            "verse": 2,
            "name": "John 13:2",
            "text": "Et cœna facta, cum diabolus jam misisset in cor ut traderet eum Judas Simonis Iscariotæ : "
        },
        {
            "chapter": 13,
            "verse": 3,
            "name": "John 13:3",
            "text": "sciens quia omnia dedit ei Pater in manus, et quia a Deo exivit, et ad Deum vadit : "
        },
        {
            "chapter": 13,
            "verse": 4,
            "name": "John 13:4",
            "text": "surgit a cœna, et ponit vestimenta sua, et cum accepisset linteum, præcinxit se. "
        },
        {
            "chapter": 13,
            "verse": 5,
            "name": "John 13:5",
            "text": "Deinde mittit aquam in pelvim, et cœpit lavare pedes discipulorum, et extergere linteo, quo erat præcinctus. "
        },
        {
            "chapter": 13,
            "verse": 6,
            "name": "John 13:6",
            "text": "Venit ergo ad Simonem Petrum. Et dicit ei Petrus : Domine, tu mihi lavas pedes ? "
        },
        {
            "chapter": 13,
            "verse": 7,
            "name": "John 13:7",
            "text": "Respondit Jesus, et dixit ei : Quod ego facio, tu nescis modo : scies autem postea. "
        },
        {
            "chapter": 13,
            "verse": 8,
            "name": "John 13:8",
            "text": "Dicit ei Petrus : Non lavabis mihi pedes in æternum. Respondit ei Jesus : Si non lavero te, non habebis partem mecum. "
        },
        {
            "chapter": 13,
            "verse": 9,
            "name": "John 13:9",
            "text": "Dicit ei Simon Petrus : Domine, non tantum pedes meos, sed et manus, et caput. "
        },
        {
            "chapter": 13,
            "verse": 10,
            "name": "John 13:10",
            "text": "Dicit ei Jesus : Qui lotus est, non indiget nisi ut pedes lavet, sed est mundus totus. Et vos mundi estis, sed non omnes. "
        },
        {
            "chapter": 13,
            "verse": 11,
            "name": "John 13:11",
            "text": "Sciebat enim quisnam esset qui traderet eum ; propterea dixit : Non estis mundi omnes. "
        },
        {
            "chapter": 13,
            "verse": 12,
            "name": "John 13:12",
            "text": "Postquam ergo lavit pedes eorum, et accepit vestimenta sua, cum recubuisset iterum, dixit eis : Scitis quid fecerim vobis ? "
        },
        {
            "chapter": 13,
            "verse": 13,
            "name": "John 13:13",
            "text": "Vos vocatis me Magister et Domine, et bene dicitis : sum etenim. "
        },
        {
            "chapter": 13,
            "verse": 14,
            "name": "John 13:14",
            "text": "Si ergo ego lavi pedes vestros, Dominus et Magister, et vos debetis alter alterius lavare pedes. "
        },
        {
            "chapter": 13,
            "verse": 15,
            "name": "John 13:15",
            "text": "Exemplum enim dedi vobis, ut quemadmodum ego feci vobis, ita et vos faciatis. "
        },
        {
            "chapter": 13,
            "verse": 16,
            "name": "John 13:16",
            "text": "Amen, amen dico vobis : non est servus major domino suo : neque apostolus major est eo qui misit illum. "
        },
        {
            "chapter": 13,
            "verse": 17,
            "name": "John 13:17",
            "text": "Si hæc scitis, beati eritis si feceritis ea. "
        },
        {
            "chapter": 13,
            "verse": 18,
            "name": "John 13:18",
            "text": "Non de omnibus vobis dico : ego scio quos elegerim ; sed ut adimpleatur Scriptura : Qui manducat mecum panem, levabit contra me calcaneum suum. "
        },
        {
            "chapter": 13,
            "verse": 19,
            "name": "John 13:19",
            "text": "Amodo dico vobis, priusquam fiat : ut cum factum fuerit, credatis quia ego sum. "
        },
        {
            "chapter": 13,
            "verse": 20,
            "name": "John 13:20",
            "text": "Amen, amen dico vobis : qui accipit si quem misero, me accipit ; qui autem me accipit, accipit eum qui me misit.  "
        },
        {
            "chapter": 13,
            "verse": 21,
            "name": "John 13:21",
            "text": " Cum hæc dixisset Jesus, turbatus est spiritu : et protestatus est, et dixit : Amen, amen dico vobis, quia unus ex vobis tradet me. "
        },
        {
            "chapter": 13,
            "verse": 22,
            "name": "John 13:22",
            "text": "Aspiciebant ergo ad invicem discipuli, hæsitantes de quo diceret. "
        },
        {
            "chapter": 13,
            "verse": 23,
            "name": "John 13:23",
            "text": "Erat ergo recumbens unus ex discipulis ejus in sinu Jesu, quem diligebat Jesus. "
        },
        {
            "chapter": 13,
            "verse": 24,
            "name": "John 13:24",
            "text": "Innuit ergo huic Simon Petrus, et dixit ei : Quis est, de quo dicit ? "
        },
        {
            "chapter": 13,
            "verse": 25,
            "name": "John 13:25",
            "text": "Itaque cum recubuisset ille supra pectus Jesu, dicit ei : Domine, quis est ? "
        },
        {
            "chapter": 13,
            "verse": 26,
            "name": "John 13:26",
            "text": "Respondit Jesus : Ille est cui ego intinctum panem porrexero. Et cum intinxisset panem, dedit Judæ Simonis Iscariotæ. "
        },
        {
            "chapter": 13,
            "verse": 27,
            "name": "John 13:27",
            "text": "Et post buccellam, introivit in eum Satanas. Et dixit ei Jesus : Quod facis, fac citius. "
        },
        {
            "chapter": 13,
            "verse": 28,
            "name": "John 13:28",
            "text": "Hoc autem nemo scivit discumbentium ad quid dixerit ei. "
        },
        {
            "chapter": 13,
            "verse": 29,
            "name": "John 13:29",
            "text": "Quidam enim putabant, quia loculos habebat Judas, quod dixisset ei Jesus : Eme ea quæ opus sunt nobis ad diem festum : aut egenis ut aliquid daret. "
        },
        {
            "chapter": 13,
            "verse": 30,
            "name": "John 13:30",
            "text": "Cum ergo accepisset ille buccellam, exivit continuo. Erat autem nox.  "
        },
        {
            "chapter": 13,
            "verse": 31,
            "name": "John 13:31",
            "text": " Cum ergo exisset, dixit Jesus : Nunc clarificatus est Filius hominis, et Deus clarificatus est in eo. "
        },
        {
            "chapter": 13,
            "verse": 32,
            "name": "John 13:32",
            "text": "Si Deus clarificatus est in eo, et Deus clarificabit eum in semetipso : et continuo clarificabit eum. "
        },
        {
            "chapter": 13,
            "verse": 33,
            "name": "John 13:33",
            "text": "Filioli, adhuc modicum vobiscum sum. Quæretis me ; et sicut dixi Judæis, quo ego vado, vos non potestis venire : et vobis dico modo. "
        },
        {
            "chapter": 13,
            "verse": 34,
            "name": "John 13:34",
            "text": "Mandatum novum do vobis : ut diligatis invicem : sicut dilexi vos, ut et vos diligatis invicem. "
        },
        {
            "chapter": 13,
            "verse": 35,
            "name": "John 13:35",
            "text": "In hoc cognoscent omnes quia discipuli mei estis, si dilectionem habueritis ad invicem.  "
        },
        {
            "chapter": 13,
            "verse": 36,
            "name": "John 13:36",
            "text": " Dicit ei Simon Petrus : Domine, quo vadis ? Respondit Jesus : Quo ego vado non potes me modo sequi : sequeris autem postea. "
        },
        {
            "chapter": 13,
            "verse": 37,
            "name": "John 13:37",
            "text": "Dicit ei Petrus : Quare non possum te sequi modo ? animam meam pro te ponam. "
        },
        {
            "chapter": 13,
            "verse": 38,
            "name": "John 13:38",
            "text": "Respondit ei Jesus : Animam tuam pro me pones ? amen, amen dico tibi : non cantabit gallus, donec ter me neges.   "
        }
    ]
}