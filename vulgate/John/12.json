{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 43,
    "book_name": "John",
    "chapter": 12,
    "name": "John 12",
    "verses": [
        {
            "chapter": 12,
            "verse": 1,
            "name": "John 12:1",
            "text": "Jesus ergo ante sex dies Paschæ venit Bethaniam, ubi Lazarus fuerat mortuus, quem suscitavit Jesus. "
        },
        {
            "chapter": 12,
            "verse": 2,
            "name": "John 12:2",
            "text": "Fecerunt autem ei cœnam ibi, et Martha ministrabat, Lazarus vero unus erat ex discumbentibus cum eo. "
        },
        {
            "chapter": 12,
            "verse": 3,
            "name": "John 12:3",
            "text": "Maria ergo accepit libram unguenti nardi pistici pretiosi, et unxit pedes Jesu, et extersit pedes ejus capillis suis : et domus impleta est ex odore unguenti. "
        },
        {
            "chapter": 12,
            "verse": 4,
            "name": "John 12:4",
            "text": "Dixit ergo unus ex discipulis ejus, Judas Iscariotes, qui erat eum traditurus : "
        },
        {
            "chapter": 12,
            "verse": 5,
            "name": "John 12:5",
            "text": "Quare hoc unguentum non veniit trecentis denariis, et datum est egenis ? "
        },
        {
            "chapter": 12,
            "verse": 6,
            "name": "John 12:6",
            "text": "Dixit autem hoc, non quia de egenis pertinebat ad eum, sed quia fur erat, et loculos habens, ea quæ mittebantur, portabat. "
        },
        {
            "chapter": 12,
            "verse": 7,
            "name": "John 12:7",
            "text": "Dixit ergo Jesus : Sinite illam ut in diem sepulturæ meæ servet illud. "
        },
        {
            "chapter": 12,
            "verse": 8,
            "name": "John 12:8",
            "text": "Pauperes enim semper habetis vobiscum : me autem non semper habetis. "
        },
        {
            "chapter": 12,
            "verse": 9,
            "name": "John 12:9",
            "text": "Cognovit ergo turba multa ex Judæis quia illic est, et venerunt, non propter Jesum tantum, sed ut Lazarum viderent, quem suscitavit a mortuis.  "
        },
        {
            "chapter": 12,
            "verse": 10,
            "name": "John 12:10",
            "text": " Cogitaverunt autem principes sacerdotum ut et Lazarum interficerent : "
        },
        {
            "chapter": 12,
            "verse": 11,
            "name": "John 12:11",
            "text": "quia multi propter illum abibant ex Judæis, et credebant in Jesum. "
        },
        {
            "chapter": 12,
            "verse": 12,
            "name": "John 12:12",
            "text": "In crastinum autem, turba multa quæ venerat ad diem festum, cum audissent quia venit Jesus Jerosolymam, "
        },
        {
            "chapter": 12,
            "verse": 13,
            "name": "John 12:13",
            "text": "acceperunt ramos palmarum, et processerunt obviam ei, et clamabant : Hosanna, benedictus qui venit in nomine Domini, rex Israël. "
        },
        {
            "chapter": 12,
            "verse": 14,
            "name": "John 12:14",
            "text": "Et invenit Jesus asellum, et sedit super eum, sicut scriptum est : "
        },
        {
            "chapter": 12,
            "verse": 15,
            "name": "John 12:15",
            "text": "Noli timere, filia Sion : ecce rex tuus venit sedens super pullum asinæ. "
        },
        {
            "chapter": 12,
            "verse": 16,
            "name": "John 12:16",
            "text": "Hæc non cognoverunt discipuli ejus primum : sed quando glorificatus est Jesus, tunc recordati sunt quia hæc erant scripta de eo, et hæc fecerunt ei. "
        },
        {
            "chapter": 12,
            "verse": 17,
            "name": "John 12:17",
            "text": "Testimonium ergo perhibebat turba, quæ erat cum eo quando Lazarum vocavit de monumento, et suscitavit eum a mortuis. "
        },
        {
            "chapter": 12,
            "verse": 18,
            "name": "John 12:18",
            "text": "Propterea et obviam venit ei turba : quia audierunt fecisse hoc signum. "
        },
        {
            "chapter": 12,
            "verse": 19,
            "name": "John 12:19",
            "text": "Pharisæi ergo dixerunt ad semetipsos : Videtis quia nihil proficimus ? ecce mundus totus post eum abiit.  "
        },
        {
            "chapter": 12,
            "verse": 20,
            "name": "John 12:20",
            "text": " Erant autem quidam gentiles, ex his qui ascenderant ut adorarent in die festo. "
        },
        {
            "chapter": 12,
            "verse": 21,
            "name": "John 12:21",
            "text": "Hi ergo accesserunt ad Philippum, qui erat a Bethsaida Galilææ, et rogabant eum, dicentes : Domine, volumus Jesum videre. "
        },
        {
            "chapter": 12,
            "verse": 22,
            "name": "John 12:22",
            "text": "Venit Philippus, et dicit Andreæ ; Andreas rursum et Philippus dixerunt Jesu. "
        },
        {
            "chapter": 12,
            "verse": 23,
            "name": "John 12:23",
            "text": "Jesus autem respondit eis, dicens : Venit hora, ut clarificetur Filius hominis. "
        },
        {
            "chapter": 12,
            "verse": 24,
            "name": "John 12:24",
            "text": "Amen, amen dico vobis, nisi granum frumenti cadens in terram, mortuum fuerit, "
        },
        {
            "chapter": 12,
            "verse": 25,
            "name": "John 12:25",
            "text": "ipsum solum manet : si autem mortuum fuerit, multum fructum affert. Qui amat animam suam, perdet eam ; et qui odit animam suam in hoc mundo, in vitam æternam custodit eam. "
        },
        {
            "chapter": 12,
            "verse": 26,
            "name": "John 12:26",
            "text": "Si quis mihi ministrat, me sequatur, et ubi sum ego, illic et minister meus erit. Si quis mihi ministraverit, honorificabit eum Pater meus. "
        },
        {
            "chapter": 12,
            "verse": 27,
            "name": "John 12:27",
            "text": "Nunc anima mea turbata est. Et quid dicam ? Pater, salvifica me ex hac hora. Sed propterea veni in horam hanc : "
        },
        {
            "chapter": 12,
            "verse": 28,
            "name": "John 12:28",
            "text": "Pater, clarifica nomen tuum. Venit ergo vox de cælo : Et clarificavi, et iterum clarificabo. "
        },
        {
            "chapter": 12,
            "verse": 29,
            "name": "John 12:29",
            "text": "Turba ergo, quæ stabat, et audierat, dicebat tonitruum esse factum. Alii dicebant : Angelus ei locutus est. "
        },
        {
            "chapter": 12,
            "verse": 30,
            "name": "John 12:30",
            "text": "Respondit Jesus, et dixit : Non propter me hæc vox venit, sed propter vos. "
        },
        {
            "chapter": 12,
            "verse": 31,
            "name": "John 12:31",
            "text": "Nunc judicium est mundi : nunc princeps hujus mundi ejicietur foras. "
        },
        {
            "chapter": 12,
            "verse": 32,
            "name": "John 12:32",
            "text": "Et ego, si exaltatus fuero a terra, omnia traham ad meipsum. "
        },
        {
            "chapter": 12,
            "verse": 33,
            "name": "John 12:33",
            "text": "(Hoc autem dicebat, significans qua morte esset moriturus.)  "
        },
        {
            "chapter": 12,
            "verse": 34,
            "name": "John 12:34",
            "text": " Respondit ei turba : Nos audivimus ex lege, quia Christus manet in æternum : et quomodo tu dicis : Oportet exaltari Filium hominis ? quis est iste Filius hominis ? "
        },
        {
            "chapter": 12,
            "verse": 35,
            "name": "John 12:35",
            "text": "Dixit ergo eis Jesus : Adhuc modicum, lumen in vobis est. Ambulate dum lucem habetis, ut non vos tenebræ comprehendant ; et qui ambulat in tenebris, nescit quo vadat. "
        },
        {
            "chapter": 12,
            "verse": 36,
            "name": "John 12:36",
            "text": "Dum lucem habetis, credite in lucem, ut filii lucis sitis. Hæc locutus est Jesus, et abiit et abscondit se ab eis.  "
        },
        {
            "chapter": 12,
            "verse": 37,
            "name": "John 12:37",
            "text": " Cum autem tanta signa fecisset coram eis, non credebant in eum ; "
        },
        {
            "chapter": 12,
            "verse": 38,
            "name": "John 12:38",
            "text": "ut sermo Isaiæ prophetæ impleretur, quem dixit :   Domine, quis credidit auditui nostro ?  et brachium Domini cui revelatum est ? "
        },
        {
            "chapter": 12,
            "verse": 39,
            "name": "John 12:39",
            "text": "Propterea non poterant credere, quia iterum dixit Isaias : "
        },
        {
            "chapter": 12,
            "verse": 40,
            "name": "John 12:40",
            "text": " Excæcavit oculos eorum, et induravit cor eorum  ut non videant oculis, et non intelligant corde,  et convertantur, et sanem eos. "
        },
        {
            "chapter": 12,
            "verse": 41,
            "name": "John 12:41",
            "text": "Hæc dixit Isaias, quando vidit gloriam ejus, et locutus est de eo.  "
        },
        {
            "chapter": 12,
            "verse": 42,
            "name": "John 12:42",
            "text": " Verumtamen et ex principibus multi crediderunt in eum : sed propter pharisæos non confitebantur, ut e synagoga non ejicerentur. "
        },
        {
            "chapter": 12,
            "verse": 43,
            "name": "John 12:43",
            "text": "Dilexerunt enim gloriam hominum magis quam gloriam Dei. "
        },
        {
            "chapter": 12,
            "verse": 44,
            "name": "John 12:44",
            "text": "Jesus autem clamavit, et dixit : Qui credit in me, non credit in me, sed in eum qui misit me. "
        },
        {
            "chapter": 12,
            "verse": 45,
            "name": "John 12:45",
            "text": "Et qui videt me, videt eum qui misit me. "
        },
        {
            "chapter": 12,
            "verse": 46,
            "name": "John 12:46",
            "text": "Ego lux in mundum veni, ut omnis qui credit in me, in tenebris non maneat. "
        },
        {
            "chapter": 12,
            "verse": 47,
            "name": "John 12:47",
            "text": "Et si quis audierit verba mea, et non custodierit, ego non judico eum ; non enim veni ut judicem mundum, sed ut salvificem mundum. "
        },
        {
            "chapter": 12,
            "verse": 48,
            "name": "John 12:48",
            "text": "Qui spernit me et non accipit verba mea, habet qui judicet eum. Sermo quem locutus sum, ille judicabit eum in novissimo die. "
        },
        {
            "chapter": 12,
            "verse": 49,
            "name": "John 12:49",
            "text": "Quia ego ex meipso non sum locutus, sed qui misit me, Pater, ipse mihi mandatum dedit quid dicam et quid loquar. "
        },
        {
            "chapter": 12,
            "verse": 50,
            "name": "John 12:50",
            "text": "Et scio quia mandatum ejus vita æterna est : quæ ergo ego loquor, sicut dixit mihi Pater, sic loquor.   "
        }
    ]
}