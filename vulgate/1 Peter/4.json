{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 60,
    "book_name": "1 Peter",
    "chapter": 4,
    "name": "1 Peter 4",
    "verses": [
        {
            "chapter": 4,
            "verse": 1,
            "name": "1 Peter 4:1",
            "text": "Christo igitur passo in carne, et vos eadem cogitatione armamini : quia qui passus est in carne, desiit a peccatis : "
        },
        {
            "chapter": 4,
            "verse": 2,
            "name": "1 Peter 4:2",
            "text": "ut jam non desideriis hominum, sed voluntati Dei, quod reliquum est in carne vivat temporis. "
        },
        {
            "chapter": 4,
            "verse": 3,
            "name": "1 Peter 4:3",
            "text": "Sufficit enim præteritum tempus ad voluntatem gentium consummandam his qui ambulaverunt in luxuriis, desideriis, vinolentiis, comessationibus, potationibus, et illicitis idolorum cultibus. "
        },
        {
            "chapter": 4,
            "verse": 4,
            "name": "1 Peter 4:4",
            "text": "In quo admirantur non concurrentibus vobis in eamdem luxuriæ confusionem, blasphemantes. "
        },
        {
            "chapter": 4,
            "verse": 5,
            "name": "1 Peter 4:5",
            "text": "Qui reddent rationem ei qui paratus est judicare vivos et mortuos. "
        },
        {
            "chapter": 4,
            "verse": 6,
            "name": "1 Peter 4:6",
            "text": "Propter hoc enim et mortuis evangelizatum est : ut judicentur quidem secundum homines in carne, vivant autem secundum Deum in spiritu.  "
        },
        {
            "chapter": 4,
            "verse": 7,
            "name": "1 Peter 4:7",
            "text": " Omnium autem finis appropinquavit. Estote itaque prudentes, et vigilate in orationibus. "
        },
        {
            "chapter": 4,
            "verse": 8,
            "name": "1 Peter 4:8",
            "text": "Ante omnia autem, mutuam in vobismetipsis caritatem continuam habentes : quia caritas operit multitudinem peccatorum. "
        },
        {
            "chapter": 4,
            "verse": 9,
            "name": "1 Peter 4:9",
            "text": "Hospitales invicem sine murmuratione. "
        },
        {
            "chapter": 4,
            "verse": 10,
            "name": "1 Peter 4:10",
            "text": "Unusquisque, sicut accepit gratiam, in alterutrum illam administrantes, sicut boni dispensatores multiformis gratiæ Dei. "
        },
        {
            "chapter": 4,
            "verse": 11,
            "name": "1 Peter 4:11",
            "text": "Si quis loquitur, quasi sermones Dei : si quis ministrat, tamquam ex virtute, quam administrat Deus : ut in omnibus honorificetur Deus per Jesum Christum : cui est gloria et imperium in sæcula sæculorum. Amen.  "
        },
        {
            "chapter": 4,
            "verse": 12,
            "name": "1 Peter 4:12",
            "text": " Carissimi, nolite peregrinari in fervore, qui ad tentationem vobis fit, quasi novi aliquid vobis contingat : "
        },
        {
            "chapter": 4,
            "verse": 13,
            "name": "1 Peter 4:13",
            "text": "sed communicantes Christi passionibus gaudete, ut et in revelatione gloriæ ejus gaudeatis exsultantes. "
        },
        {
            "chapter": 4,
            "verse": 14,
            "name": "1 Peter 4:14",
            "text": "Si exprobramini in nomine Christi, beati eritis : quoniam quod est honoris, gloriæ, et virtutis Dei, et qui est ejus Spiritus, super vos requiescit. "
        },
        {
            "chapter": 4,
            "verse": 15,
            "name": "1 Peter 4:15",
            "text": "Nemo autem vestrum patiatur ut homicida, aut fur, aut maledicus, aut alienorum appetitor. "
        },
        {
            "chapter": 4,
            "verse": 16,
            "name": "1 Peter 4:16",
            "text": "Si autem ut christianus, non erubescat : glorificet autem Deum in isto nomine : "
        },
        {
            "chapter": 4,
            "verse": 17,
            "name": "1 Peter 4:17",
            "text": "quoniam tempus est ut incipiat judicium a domo Dei. Si autem primum a nobis, quis finis eorum, qui non credunt Dei Evangelio ? "
        },
        {
            "chapter": 4,
            "verse": 18,
            "name": "1 Peter 4:18",
            "text": "et si justus vix salvabitur, impius et peccator ubi parebunt ? "
        },
        {
            "chapter": 4,
            "verse": 19,
            "name": "1 Peter 4:19",
            "text": "Itaque et hi, qui patiuntur secundum voluntatem Dei, fideli Creatori commendent animas suas in benefactis.   "
        }
    ]
}