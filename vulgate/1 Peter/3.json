{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 60,
    "book_name": "1 Peter",
    "chapter": 3,
    "name": "1 Peter 3",
    "verses": [
        {
            "chapter": 3,
            "verse": 1,
            "name": "1 Peter 3:1",
            "text": "Similiter et mulieres subditæ sint viris suis : ut etsi qui non credunt verbo, per mulierem conversationem sine verbo lucrifiant : "
        },
        {
            "chapter": 3,
            "verse": 2,
            "name": "1 Peter 3:2",
            "text": "considerantes in timore castam conversationem vestram. "
        },
        {
            "chapter": 3,
            "verse": 3,
            "name": "1 Peter 3:3",
            "text": "Quarum non sit extrinsecus capillatura, aut circumdatio auri, aut indumenti vestimentorum cultus : "
        },
        {
            "chapter": 3,
            "verse": 4,
            "name": "1 Peter 3:4",
            "text": "sed qui absconditus est cordis homo, in incorruptibilitate quieti, et modesti spiritus, qui est in conspectu Dei locuples. "
        },
        {
            "chapter": 3,
            "verse": 5,
            "name": "1 Peter 3:5",
            "text": "Sic enim aliquando et sanctæ mulieres, sperantes in Deo, ornabant se, subjectæ propriis viris. "
        },
        {
            "chapter": 3,
            "verse": 6,
            "name": "1 Peter 3:6",
            "text": "Sicut Sara obediebat Abrahæ, dominum eum vocans : cujus estis filiæ benefacientes, et non pertimentes ullam perturbationem. "
        },
        {
            "chapter": 3,
            "verse": 7,
            "name": "1 Peter 3:7",
            "text": "Viri similiter cohabitantes secundum scientiam, quasi infirmiori vasculo muliebri impartientes honorem, tamquam et cohæredibus gratiæ vitæ : ut non impediantur orationes vestræ.  "
        },
        {
            "chapter": 3,
            "verse": 8,
            "name": "1 Peter 3:8",
            "text": " In fine autem omnes unanimes, compatientes fraternitatis amatores, misericordes, modesti, humiles : "
        },
        {
            "chapter": 3,
            "verse": 9,
            "name": "1 Peter 3:9",
            "text": "non reddentes malum pro malo, nec maledictum pro maledicto, sed e contrario benedicentes : quia in hoc vocati estis, ut benedictionem hæreditate possideatis. "
        },
        {
            "chapter": 3,
            "verse": 10,
            "name": "1 Peter 3:10",
            "text": "Qui enim vult vitam diligere, et dies videre bonos, coërceat linguam suam a malo, et labia ejus ne loquantur dolum. "
        },
        {
            "chapter": 3,
            "verse": 11,
            "name": "1 Peter 3:11",
            "text": "Declinet a malo, et faciat bonum : inquirat pacem, et sequatur eam : "
        },
        {
            "chapter": 3,
            "verse": 12,
            "name": "1 Peter 3:12",
            "text": "quia oculi Domini super justos, et aures ejus in preces eorum : vultus autem Domini super facientes mala. "
        },
        {
            "chapter": 3,
            "verse": 13,
            "name": "1 Peter 3:13",
            "text": "Et quis est qui vobis noceat, si boni æmulatores fueritis ? "
        },
        {
            "chapter": 3,
            "verse": 14,
            "name": "1 Peter 3:14",
            "text": "Sed et si quid patimini propter justitiam, beati. Timorem autem eorum ne timueritis, et non conturbemini. "
        },
        {
            "chapter": 3,
            "verse": 15,
            "name": "1 Peter 3:15",
            "text": "Dominum autem Christum sanctificate in cordibus vestris, parati semper ad satisfactionem omni poscenti vos rationem de ea, quæ in vobis est, spe. "
        },
        {
            "chapter": 3,
            "verse": 16,
            "name": "1 Peter 3:16",
            "text": "Sed cum modestia, et timore, conscientiam habentes bonam : ut in eo, quod detrahunt vobis, confundantur, qui calumniantur vestram bonam in Christo conversationem. "
        },
        {
            "chapter": 3,
            "verse": 17,
            "name": "1 Peter 3:17",
            "text": "Melius est enim benefacientes (si voluntas Dei velit) pati, quam malefacientes.  "
        },
        {
            "chapter": 3,
            "verse": 18,
            "name": "1 Peter 3:18",
            "text": " Quia et Christus semel pro peccatis nostris mortuus est, justus pro injustis, ut nos offerret Deo, mortificatus quidem carne, vivificatus autem spiritu. "
        },
        {
            "chapter": 3,
            "verse": 19,
            "name": "1 Peter 3:19",
            "text": "In quo et his, qui in carcere erant, spiritibus veniens prædicavit : "
        },
        {
            "chapter": 3,
            "verse": 20,
            "name": "1 Peter 3:20",
            "text": "qui increduli fuerant aliquando, quando exspectabant Dei patientiam in diebus Noë, cum fabricaretur arca : in qua pauci, id est octo animæ, salvæ factæ sunt per aquam. "
        },
        {
            "chapter": 3,
            "verse": 21,
            "name": "1 Peter 3:21",
            "text": "Quod et vos nunc similis formæ salvos fecit baptisma : non carnis depositio sordium, sed conscientiæ bonæ interrogatio in Deum per resurrectionem Jesu Christi. "
        },
        {
            "chapter": 3,
            "verse": 22,
            "name": "1 Peter 3:22",
            "text": "Qui est in dextera Dei, deglutiens mortem ut vitæ æternæ hæredes efficeremur : profectus in cælum subjectis sibi angelis, et potestatibus, et virtutibus.   "
        }
    ]
}