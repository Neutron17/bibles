{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 60,
    "book_name": "1 Peter",
    "chapter": 2,
    "name": "1 Peter 2",
    "verses": [
        {
            "chapter": 2,
            "verse": 1,
            "name": "1 Peter 2:1",
            "text": "Deponentes igitur omnem malitiam, et omnem dolum, et simulationes, et invidias, et omnes detractiones, "
        },
        {
            "chapter": 2,
            "verse": 2,
            "name": "1 Peter 2:2",
            "text": "sicut modo geniti infantes, rationabile, sine dolo lac concupiscite : ut in eo crescatis in salutem : "
        },
        {
            "chapter": 2,
            "verse": 3,
            "name": "1 Peter 2:3",
            "text": "si tamen gustastis quoniam dulcis est Dominus. "
        },
        {
            "chapter": 2,
            "verse": 4,
            "name": "1 Peter 2:4",
            "text": "Ad quem accedentes lapidem vivum, ab hominibus quidem reprobatum, a Deo autem electum, et honorificatum : "
        },
        {
            "chapter": 2,
            "verse": 5,
            "name": "1 Peter 2:5",
            "text": "et ipsi tamquam lapides vivi superædificamini, domus spiritualis, sacerdotium sanctum, offerre spirituales hostias, acceptabiles Deo per Jesum Christum. "
        },
        {
            "chapter": 2,
            "verse": 6,
            "name": "1 Peter 2:6",
            "text": "Propter quod continet Scriptura : Ecce pono in Sion lapidem summum angularem, electum, pretiosum : et qui crediderit in eum, non confundetur. "
        },
        {
            "chapter": 2,
            "verse": 7,
            "name": "1 Peter 2:7",
            "text": "Vobis igitur honor credentibus : non credentibus autem lapis, quem reprobaverunt ædificantes : hic factus est in caput anguli, "
        },
        {
            "chapter": 2,
            "verse": 8,
            "name": "1 Peter 2:8",
            "text": "et lapis offensionis, et petra scandali, his qui offendunt verbo, nec credunt in quo et positi sunt. "
        },
        {
            "chapter": 2,
            "verse": 9,
            "name": "1 Peter 2:9",
            "text": "Vos autem genus electum, regale sacerdotium, gens sancta, populus acquisitionis : ut virtutes annuntietis ejus qui de tenebris vos vocavit in admirabile lumen suum. "
        },
        {
            "chapter": 2,
            "verse": 10,
            "name": "1 Peter 2:10",
            "text": "Qui aliquando non populus, nunc autem populus Dei : qui non consecuti misericordiam, nunc autem misericordiam consecuti.  "
        },
        {
            "chapter": 2,
            "verse": 11,
            "name": "1 Peter 2:11",
            "text": " Carissimi, obsecro vos tamquam advenas et peregrinos abstinere vos a carnalibus desideriis, quæ militant adversus animam, "
        },
        {
            "chapter": 2,
            "verse": 12,
            "name": "1 Peter 2:12",
            "text": "conversationem vestram inter gentes habentes bonam : ut in eo quod detrectant de vobis tamquam de malefactoribus, ex bonis operibus vos considerantes, glorificent Deum in die visitationis. "
        },
        {
            "chapter": 2,
            "verse": 13,
            "name": "1 Peter 2:13",
            "text": "Subjecti igitur estote omni humanæ creaturæ propter Deum : sive regi quasi præcellenti : "
        },
        {
            "chapter": 2,
            "verse": 14,
            "name": "1 Peter 2:14",
            "text": "sive ducibus tamquam ab eo missis ad vindictam malefactorum, laudem vero bonorum : "
        },
        {
            "chapter": 2,
            "verse": 15,
            "name": "1 Peter 2:15",
            "text": "quia sic est voluntas Dei, ut benefacientes obmutescere faciatis imprudentium hominum ignorantiam : "
        },
        {
            "chapter": 2,
            "verse": 16,
            "name": "1 Peter 2:16",
            "text": "quasi liberi, et non quasi velamen habentes malitiæ libertatem, sed sicut servi Dei. "
        },
        {
            "chapter": 2,
            "verse": 17,
            "name": "1 Peter 2:17",
            "text": "Omnes honorate : fraternitatem diligite : Deum timete : regem honorificate.  "
        },
        {
            "chapter": 2,
            "verse": 18,
            "name": "1 Peter 2:18",
            "text": " Servi, subditi estote in omni timore dominis, non tantum bonis et modestis, sed etiam dyscolis. "
        },
        {
            "chapter": 2,
            "verse": 19,
            "name": "1 Peter 2:19",
            "text": "Hæc est enim gratia, si propter Dei conscientiam sustinet quis tristitias, patiens injuste. "
        },
        {
            "chapter": 2,
            "verse": 20,
            "name": "1 Peter 2:20",
            "text": "Quæ enim est gloria, si peccantes, et colaphizati suffertis ? sed si bene facientes patienter sustinetis, hæc est gratia apud Deum. "
        },
        {
            "chapter": 2,
            "verse": 21,
            "name": "1 Peter 2:21",
            "text": "In hoc enim vocati estis : quia et Christus passus est pro nobis, vobis relinquens exemplum ut sequamini vestigia ejus : "
        },
        {
            "chapter": 2,
            "verse": 22,
            "name": "1 Peter 2:22",
            "text": "qui peccatum non fecit, nec inventus est dolus in ore ejus : "
        },
        {
            "chapter": 2,
            "verse": 23,
            "name": "1 Peter 2:23",
            "text": "qui cum malediceretur, non maledicebat : cum pateretur, non comminabatur : tradebat autem judicanti se injuste : "
        },
        {
            "chapter": 2,
            "verse": 24,
            "name": "1 Peter 2:24",
            "text": "qui peccata nostra ipse pertulit in corpore suo super lignum ; ut peccatis mortui, justitiæ vivamus : cujus livore sanati estis. "
        },
        {
            "chapter": 2,
            "verse": 25,
            "name": "1 Peter 2:25",
            "text": "Eratis enim sicut oves errantes, sed conversi estis nunc ad pastorem, et episcopum animarum vestrarum.   "
        }
    ]
}