{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 60,
    "book_name": "1 Peter",
    "chapter": 1,
    "name": "1 Peter 1",
    "verses": [
        {
            "chapter": 1,
            "verse": 1,
            "name": "1 Peter 1:1",
            "text": "Petrus Apostolus Jesu Christi, electis advenis dispersionis Ponti, Galatiæ, Cappadociæ, Asiæ, et Bithyniæ, "
        },
        {
            "chapter": 1,
            "verse": 2,
            "name": "1 Peter 1:2",
            "text": "secundum præscientiam Dei Patris, in sanctificationem Spiritus, in obedientiam, et aspersionem sanguinis Jesu Christi. Gratia vobis, et pax multiplicetur.  "
        },
        {
            "chapter": 1,
            "verse": 3,
            "name": "1 Peter 1:3",
            "text": " Benedictus Deus et Pater Domini nostri Jesu Christi, qui secundum misericordiam suam magnam regeneravit nos in spem vivam, per resurrectionem Jesu Christi ex mortuis, "
        },
        {
            "chapter": 1,
            "verse": 4,
            "name": "1 Peter 1:4",
            "text": "in hæreditatem incorruptibilem, et incontaminatam, et immarcescibilem, conservatam in cælis in vobis, "
        },
        {
            "chapter": 1,
            "verse": 5,
            "name": "1 Peter 1:5",
            "text": "qui in virtute Dei custodimini per fidem in salutem, paratam revelari in tempore novissimo. "
        },
        {
            "chapter": 1,
            "verse": 6,
            "name": "1 Peter 1:6",
            "text": "In quo exsultabis, modicum nunc si oportet contristari in variis tentationibus : "
        },
        {
            "chapter": 1,
            "verse": 7,
            "name": "1 Peter 1:7",
            "text": "ut probatio vestræ fidei multo pretiosior auro (quod per ignem probatur) inveniatur in laudem, et gloriam, et honorem in revelatione Jesu Christi : "
        },
        {
            "chapter": 1,
            "verse": 8,
            "name": "1 Peter 1:8",
            "text": "quem cum non videritis, diligitis : in quem nunc quoque non videntes creditis : credentes autem exsultabitis lætitia inenarrabili, et glorificata : "
        },
        {
            "chapter": 1,
            "verse": 9,
            "name": "1 Peter 1:9",
            "text": "reportantes finem fidei vestræ, salutem animarum. "
        },
        {
            "chapter": 1,
            "verse": 10,
            "name": "1 Peter 1:10",
            "text": "De qua salute exquisierunt, atque scrutati sunt prophetæ, qui de futura in vobis gratia prophetaverunt : "
        },
        {
            "chapter": 1,
            "verse": 11,
            "name": "1 Peter 1:11",
            "text": "scrutantes in quod vel quale tempus significaret in eis Spiritus Christi : prænuntians eas quæ in Christo sunt passiones, et posteriores glorias : "
        },
        {
            "chapter": 1,
            "verse": 12,
            "name": "1 Peter 1:12",
            "text": "quibus revelatum est quia non sibimetipsis, vobis autem ministrabant ea quæ nunc nuntiata sunt vobis per eos qui evangelizaverunt vobis, Spiritu Sancto misso de cælo, in quem desiderant angeli prospicere.  "
        },
        {
            "chapter": 1,
            "verse": 13,
            "name": "1 Peter 1:13",
            "text": " Propter quod succincti lumbos mentis vestræ, sobrii, perfecte sperate in eam, quæ offertur vobis, gratiam, in revelationem Jesu Christi : "
        },
        {
            "chapter": 1,
            "verse": 14,
            "name": "1 Peter 1:14",
            "text": "quasi filii obedientiæ, non configurati prioribus ignorantiæ vestræ desideriis : "
        },
        {
            "chapter": 1,
            "verse": 15,
            "name": "1 Peter 1:15",
            "text": "sed secundum eum qui vocavit vos, Sanctum : et ipsi in omni conversatione sancti sitis : "
        },
        {
            "chapter": 1,
            "verse": 16,
            "name": "1 Peter 1:16",
            "text": "quoniam scriptum est : Sancti eritis, quoniam ego sanctus sum. "
        },
        {
            "chapter": 1,
            "verse": 17,
            "name": "1 Peter 1:17",
            "text": "Et si patrem invocatis eum, qui sine acceptione personarum judicat secundum uniuscujusque opus, in timore incolatus vestri tempore conversamini. "
        },
        {
            "chapter": 1,
            "verse": 18,
            "name": "1 Peter 1:18",
            "text": "Scientes quod non corruptibilibus, auro vel argento, redempti estis de vana vestra conversatione paternæ traditionis : "
        },
        {
            "chapter": 1,
            "verse": 19,
            "name": "1 Peter 1:19",
            "text": "sed pretioso sanguine quasi agni immaculati Christi, et incontaminati : "
        },
        {
            "chapter": 1,
            "verse": 20,
            "name": "1 Peter 1:20",
            "text": "præcogniti quidem ante mundi constitutionem, manifestati autem novissimis temporibus propter vos, "
        },
        {
            "chapter": 1,
            "verse": 21,
            "name": "1 Peter 1:21",
            "text": "qui per ipsum fideles estis in Deo, qui suscitavit eum a mortuis, et dedit ei gloriam, ut fides vestra et spes esset in Deo : "
        },
        {
            "chapter": 1,
            "verse": 22,
            "name": "1 Peter 1:22",
            "text": "animas vestras castificantes in obedientia caritatis, in fraternitatis amore, simplici ex corde invicem diligite attentius : "
        },
        {
            "chapter": 1,
            "verse": 23,
            "name": "1 Peter 1:23",
            "text": "renati non ex semine corruptibili, sed incorruptibili per verbum Dei vivi, et permanentis in æternum : "
        },
        {
            "chapter": 1,
            "verse": 24,
            "name": "1 Peter 1:24",
            "text": "quia omnis caro ut fœnum : et omnis gloria ejus tamquam flos fœni : exaruit fœnum, et flos ejus decidit. "
        },
        {
            "chapter": 1,
            "verse": 25,
            "name": "1 Peter 1:25",
            "text": "Verbum autem Domini manet in æternum : hoc est autem verbum, quod evangelizatum est in vos.   "
        }
    ]
}