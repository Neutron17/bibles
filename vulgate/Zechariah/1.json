{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 38,
    "book_name": "Zechariah",
    "chapter": 1,
    "name": "Zechariah 1",
    "verses": [
        {
            "chapter": 1,
            "verse": 1,
            "name": "Zechariah 1:1",
            "text": "In mense octavo, in anno secundo Darii regis, factum est verbum Domini ad Zachariam filium Barachiæ filii Addo prophetam, dicens : "
        },
        {
            "chapter": 1,
            "verse": 2,
            "name": "Zechariah 1:2",
            "text": "Iratus est Dominus super patres vestros iracundia. "
        },
        {
            "chapter": 1,
            "verse": 3,
            "name": "Zechariah 1:3",
            "text": "Et dices ad eos :   Hæc dicit Dominus exercituum :  Convertimini ad me, ait Dominus exercituum,  et convertar ad vos, dicit Dominus exercituum. "
        },
        {
            "chapter": 1,
            "verse": 4,
            "name": "Zechariah 1:4",
            "text": " Ne sitis sicut patres vestri,  ad quos clamabant prophetæ priores, dicentes :  Hæc dicit Dominus exercituum :  Convertimini de viis vestris malis,  et de cogitationibus vestris pessimis :  et non audierunt, neque attenderunt ad me,  dicit Dominus. "
        },
        {
            "chapter": 1,
            "verse": 5,
            "name": "Zechariah 1:5",
            "text": " Patres vestri, ubi sunt ?  et prophetæ numquid in sempiternum vivent ? "
        },
        {
            "chapter": 1,
            "verse": 6,
            "name": "Zechariah 1:6",
            "text": " Verumtamen verba mea, et legitima mea,  quæ mandavi servis meis prophetis,  numquid non comprehenderunt patres vestros,  et conversi sunt, et dixerunt :  Sicut cogitavit Dominus exercituum facere nobis  secundum vias nostras, et secundum adinventiones nostras,  fecit nobis ?  "
        },
        {
            "chapter": 1,
            "verse": 7,
            "name": "Zechariah 1:7",
            "text": " In die vigesima et quarta undecimi mensis Sabath, in anno secundo Darii, factum est verbum Domini ad Zachariam filium Barachiæ filii Addo prophetam, dicens : "
        },
        {
            "chapter": 1,
            "verse": 8,
            "name": "Zechariah 1:8",
            "text": "Vidi per noctem, et ecce vir ascendens super equum rufum, et ipse stabat inter myrteta, quæ erant in profundo, et post eum equi rufi, varii, et albi. "
        },
        {
            "chapter": 1,
            "verse": 9,
            "name": "Zechariah 1:9",
            "text": "Et dixi : Quid sunt isti, domine mi ? Et dixit ad me angelus qui loquebatur in me : Ego ostendam tibi quid sint hæc. "
        },
        {
            "chapter": 1,
            "verse": 10,
            "name": "Zechariah 1:10",
            "text": "Et respondit vir qui stabat inter myrteta, et dixit : Isti sunt quos misit Dominus ut perambulent terram. "
        },
        {
            "chapter": 1,
            "verse": 11,
            "name": "Zechariah 1:11",
            "text": "Et responderunt angelo Domini, qui stabat inter myrteta, et dixerunt : Perambulavimus terram, et ecce omnis terra habitatur, et quiescit. "
        },
        {
            "chapter": 1,
            "verse": 12,
            "name": "Zechariah 1:12",
            "text": "Et respondit angelus Domini, et dixit : Domine exercituum, usquequo tu non misereberis Jerusalem, et urbium Juda, quibus iratus es ? iste jam septuagesimus annus est. "
        },
        {
            "chapter": 1,
            "verse": 13,
            "name": "Zechariah 1:13",
            "text": "Et respondit Dominus angelo qui loquebatur in me verba bona, verba consolatoria. "
        },
        {
            "chapter": 1,
            "verse": 14,
            "name": "Zechariah 1:14",
            "text": "Et dixit ad me angelus qui loquebatur in me : Clama, dicens :   Hæc dicit Dominus exercituum :  Zelatus sum Jerusalem et Sion zelo magno, "
        },
        {
            "chapter": 1,
            "verse": 15,
            "name": "Zechariah 1:15",
            "text": " et ira magna ego irascor super gentes opulentas,  quia ego iratus sum parum,  ipsi vero adjuverunt in malum. "
        },
        {
            "chapter": 1,
            "verse": 16,
            "name": "Zechariah 1:16",
            "text": " Propterea hæc dicit Dominus :  Revertar ad Jerusalem in misericordiis,  et domus mea ædificabitur in ea, ait Dominus exercituum,  et perpendiculum extendetur super Jerusalem. "
        },
        {
            "chapter": 1,
            "verse": 17,
            "name": "Zechariah 1:17",
            "text": "Adhuc clama, dicens :  Hæc dicit Dominus exercituum :  Adhuc affluent civitates meæ bonis,  et consolabitur adhuc Dominus Sion, et eliget adhuc Jerusalem.  "
        },
        {
            "chapter": 1,
            "verse": 18,
            "name": "Zechariah 1:18",
            "text": " Et levavi oculos meos, et vidi, et ecce quatuor cornua. "
        },
        {
            "chapter": 1,
            "verse": 19,
            "name": "Zechariah 1:19",
            "text": "Et dixi ad angelum qui loquebatur in me : Quid sunt hæc ? Et dixit ad me : Hæc sunt cornua quæ ventilaverunt Judam, et Israël, et Jerusalem. "
        },
        {
            "chapter": 1,
            "verse": 20,
            "name": "Zechariah 1:20",
            "text": "Et ostendit mihi Dominus quatuor fabros. "
        },
        {
            "chapter": 1,
            "verse": 21,
            "name": "Zechariah 1:21",
            "text": "Et dixi : Quid isti veniunt facere ? Qui ait, dicens : Hæc sunt cornua quæ ventilaverunt Judam per singulos viros, et nemo eorum levavit caput suum : et venerunt isti deterrere ea, ut dejiciant cornua gentium, quæ levaverunt cornu super terram Juda ut dispergerent eam.   "
        }
    ]
}