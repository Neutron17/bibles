{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 38,
    "book_name": "Zechariah",
    "chapter": 9,
    "name": "Zechariah 9",
    "verses": [
        {
            "chapter": 9,
            "verse": 1,
            "name": "Zechariah 9:1",
            "text": "Onus verbi Domini in terra Hadrach  et Damasci requiei ejus,  quia Domini est oculus hominis et omnium tribuum Israël. "
        },
        {
            "chapter": 9,
            "verse": 2,
            "name": "Zechariah 9:2",
            "text": " Emath quoque in terminis ejus, et Tyrus, et Sidon :  assumpserunt quippe sibi sapientiam valde. "
        },
        {
            "chapter": 9,
            "verse": 3,
            "name": "Zechariah 9:3",
            "text": " Et ædificavit Tyrus munitionem suam,  et coacervavit argentum quasi humum,  et aurum ut lutum platearum. "
        },
        {
            "chapter": 9,
            "verse": 4,
            "name": "Zechariah 9:4",
            "text": " Ecce Dominus possidebit eam :  et percutiet in mari fortitudinem ejus,  et hæc igni devorabitur. "
        },
        {
            "chapter": 9,
            "verse": 5,
            "name": "Zechariah 9:5",
            "text": " Videbit Ascalon, et timebit,  et Gaza, et dolebit nimis,  et Accaron, quoniam confusa est spes ejus :  et peribit rex de Gaza,  et Ascalon non habitabitur. "
        },
        {
            "chapter": 9,
            "verse": 6,
            "name": "Zechariah 9:6",
            "text": " Et sedebit separator in Azoto,  et disperdam superbiam Philisthinorum. "
        },
        {
            "chapter": 9,
            "verse": 7,
            "name": "Zechariah 9:7",
            "text": " Et auferam sanguinem ejus de ore ejus,  et abominationes ejus de medio dentium ejus :  et relinquetur etiam ipse Deo nostro,  et erit quasi dux in Juda,  et Accaron quasi Jebusæus. "
        },
        {
            "chapter": 9,
            "verse": 8,
            "name": "Zechariah 9:8",
            "text": " Et circumdabo domum meam  ex his qui militant mihi euntes et revertentes :  et non transibit super eos ultra exactor,  quia nunc vidi in oculis meis. "
        },
        {
            "chapter": 9,
            "verse": 9,
            "name": "Zechariah 9:9",
            "text": " Exsulta satis, filia Sion ;  jubila, filia Jerusalem :  ecce rex tuus veniet tibi justus, et salvator :  ipse pauper, et ascendens super asinam  et super pullum filium asinæ. "
        },
        {
            "chapter": 9,
            "verse": 10,
            "name": "Zechariah 9:10",
            "text": " Et disperdam quadrigam ex Ephraim,  et equum de Jerusalem,  et dissipabitur arcus belli :  et loquetur pacem gentibus,  et potestas ejus a mari usque ad mare,  et a fluminibus usque ad fines terræ. "
        },
        {
            "chapter": 9,
            "verse": 11,
            "name": "Zechariah 9:11",
            "text": " Tu quoque in sanguine testamenti tui  emisisti vinctos tuos de lacu in quo non est aqua. "
        },
        {
            "chapter": 9,
            "verse": 12,
            "name": "Zechariah 9:12",
            "text": " Convertimini ad munitionem, vincti spei :  hodie quoque annuntians duplicia reddam tibi. "
        },
        {
            "chapter": 9,
            "verse": 13,
            "name": "Zechariah 9:13",
            "text": " Quoniam extendi mihi Judam quasi arcum :  implevi Ephraim :  et suscitabo filios tuos, Sion,  super filios tuos, Græcia :  et ponam te quasi gladium fortium. "
        },
        {
            "chapter": 9,
            "verse": 14,
            "name": "Zechariah 9:14",
            "text": " Et Dominus Deus super eos videbitur,  et exibit ut fulgur jaculum ejus :  et Dominus Deus in tuba canet,  et vadet in turbine austri. "
        },
        {
            "chapter": 9,
            "verse": 15,
            "name": "Zechariah 9:15",
            "text": " Dominus exercituum proteget eos :  et devorabunt, et subjicient lapidibus fundæ :  et bibentes inebriabuntur quasi a vino,  et replebuntur ut phialæ,  et quasi cornua altaris. "
        },
        {
            "chapter": 9,
            "verse": 16,
            "name": "Zechariah 9:16",
            "text": " Et salvabit eos Dominus Deus eorum in die illa,  ut gregem populi sui,  quia lapides sancti elevabuntur super terram ejus. "
        },
        {
            "chapter": 9,
            "verse": 17,
            "name": "Zechariah 9:17",
            "text": " Quid enim bonum ejus est,  et quid pulchrum ejus,  nisi frumentum electorum,  et vinum germinans virgines ?  "
        }
    ]
}