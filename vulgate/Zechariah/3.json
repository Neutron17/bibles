{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 38,
    "book_name": "Zechariah",
    "chapter": 3,
    "name": "Zechariah 3",
    "verses": [
        {
            "chapter": 3,
            "verse": 1,
            "name": "Zechariah 3:1",
            "text": "Et ostendit mihi Dominus Jesum sacerdotem magnum, stantem coram angelo Domini : et Satan stabat a dextris ejus ut adversaretur ei. "
        },
        {
            "chapter": 3,
            "verse": 2,
            "name": "Zechariah 3:2",
            "text": "Et dixit Dominus ad Satan : Increpet Dominus in te, Satan ! et increpet Dominus in te, qui elegit Jerusalem ! numquid non iste torris est erutus de igne ? "
        },
        {
            "chapter": 3,
            "verse": 3,
            "name": "Zechariah 3:3",
            "text": "Et Jesus erat indutus vestibus sordidis, et stabat ante faciem angeli. "
        },
        {
            "chapter": 3,
            "verse": 4,
            "name": "Zechariah 3:4",
            "text": "Qui respondit, et ait ad eos qui stabant coram se, dicens : Auferte vestimenta sordida ab eo. Et dixit ad eum : Ecce abstuli a te iniquitatem tuam, et indui te mutatoriis. "
        },
        {
            "chapter": 3,
            "verse": 5,
            "name": "Zechariah 3:5",
            "text": "Et dixit : Ponite cidarim mundam super caput ejus. Et posuerunt cidarim mundam super caput ejus, et induerunt eum vestibus : et angelus Domini stabat. "
        },
        {
            "chapter": 3,
            "verse": 6,
            "name": "Zechariah 3:6",
            "text": "Et contestabatur angelus Domini Jesum, dicens :  "
        },
        {
            "chapter": 3,
            "verse": 7,
            "name": "Zechariah 3:7",
            "text": "  Hæc dicit Dominus exercituum :  Si in viis meis ambulaveris,  et custodiam meam custodieris,  tu quoque judicabis domum meam,  et custodies atria mea,  et dabo tibi ambulantes de his qui nunc hic assistunt. "
        },
        {
            "chapter": 3,
            "verse": 8,
            "name": "Zechariah 3:8",
            "text": " Audi, Jesu sacerdos magne,  tu et amici tui, qui habitant coram te,  quia viri portendentes sunt :  ecce enim ego adducam servum meum Orientem. "
        },
        {
            "chapter": 3,
            "verse": 9,
            "name": "Zechariah 3:9",
            "text": " Quia ecce lapis quem dedi coram Jesu :  super lapidem unum septem oculi sunt :  ecce ego cælabo sculpturam ejus, ait Dominus exercituum,  et auferam iniquitatem terræ illius in die una. "
        },
        {
            "chapter": 3,
            "verse": 10,
            "name": "Zechariah 3:10",
            "text": " In die illa, dicit Dominus exercituum,  vocabit vir amicum suum subter vitem et subter ficum.  "
        }
    ]
}