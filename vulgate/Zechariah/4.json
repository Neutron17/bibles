{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 38,
    "book_name": "Zechariah",
    "chapter": 4,
    "name": "Zechariah 4",
    "verses": [
        {
            "chapter": 4,
            "verse": 1,
            "name": "Zechariah 4:1",
            "text": "Et reversus est angelus qui loquebatur in me, et suscitavit me quasi virum qui suscitatur de somno suo. "
        },
        {
            "chapter": 4,
            "verse": 2,
            "name": "Zechariah 4:2",
            "text": "Et dixit ad me : Quid tu vides ? Et dixi : Vidi, et ecce candelabrum aureum totum, et lampas ejus super caput ipsius, et septem lucernæ ejus super illud, et septem infusoria lucernis quæ erant super caput ejus. "
        },
        {
            "chapter": 4,
            "verse": 3,
            "name": "Zechariah 4:3",
            "text": "Et duæ olivæ super illud : una a dextris lampadis, et una a sinistris ejus. "
        },
        {
            "chapter": 4,
            "verse": 4,
            "name": "Zechariah 4:4",
            "text": "Et respondi, et aio ad angelum qui loquebatur in me, dicens : Quid sunt hæc, domine mi ? "
        },
        {
            "chapter": 4,
            "verse": 5,
            "name": "Zechariah 4:5",
            "text": "Et respondit angelus qui loquebatur in me, et dixit ad me : Numquid nescis quid sunt hæc ? Et dixi : Non, domine mi. "
        },
        {
            "chapter": 4,
            "verse": 6,
            "name": "Zechariah 4:6",
            "text": "Et respondit, et ait ad me, dicens : Hoc est verbum Domini ad Zorobabel, dicens : Non in exercitu, nec in robore, sed in spiritu meo, dicit Dominus exercituum. "
        },
        {
            "chapter": 4,
            "verse": 7,
            "name": "Zechariah 4:7",
            "text": "Quis tu, mons magne, coram Zorobabel ? In planum : et educet lapidem primarium, et exæquabit gratiam gratiæ ejus. "
        },
        {
            "chapter": 4,
            "verse": 8,
            "name": "Zechariah 4:8",
            "text": "Et factum est verbum Domini ad me, dicens : "
        },
        {
            "chapter": 4,
            "verse": 9,
            "name": "Zechariah 4:9",
            "text": "Manus Zorobabel fundaverunt domum istam, et manus ejus perficient eam : et scietis quia Dominus exercituum misit me ad vos. "
        },
        {
            "chapter": 4,
            "verse": 10,
            "name": "Zechariah 4:10",
            "text": "Quis enim despexit dies parvos ? Et lætabuntur, et videbunt lapidem stanneum in manu Zorobabel. Septem isti oculi sunt Domini, qui discurrunt in universam terram. "
        },
        {
            "chapter": 4,
            "verse": 11,
            "name": "Zechariah 4:11",
            "text": "Et respondi, et dixi ad eum : Quid sunt duæ olivæ istæ, ad dexteram candelabri, et ad sinistram ejus ? "
        },
        {
            "chapter": 4,
            "verse": 12,
            "name": "Zechariah 4:12",
            "text": "Et respondi secundo, et dixi ad eum : Quid sunt duæ spicæ olivarum quæ sunt juxta duo rostra aurea in quibus sunt suffusoria ex auro ? "
        },
        {
            "chapter": 4,
            "verse": 13,
            "name": "Zechariah 4:13",
            "text": "Et ait ad me, dicens : Numquid nescis quid sunt hæc ? Et dixi : Non, domine mi. "
        },
        {
            "chapter": 4,
            "verse": 14,
            "name": "Zechariah 4:14",
            "text": "Et dixit : Isti sunt duo filii olei, qui assistunt Dominatori universæ terræ.   "
        }
    ]
}