{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 9,
    "book_name": "1 Samuel",
    "chapter": 2,
    "name": "1 Samuel 2",
    "verses": [
        {
            "chapter": 2,
            "verse": 1,
            "name": "1 Samuel 2:1",
            "text": "Exultavit cor meum in Domino,  et exaltatum est cornu meum in Deo meo ;  dilatatum est os meum super inimicos meos :  quia lætata sum in salutari tuo. "
        },
        {
            "chapter": 2,
            "verse": 2,
            "name": "1 Samuel 2:2",
            "text": " Non est sanctus, ut est Dominus,  neque enim est alius extra te,  et non est fortis sicut Deus noster. "
        },
        {
            "chapter": 2,
            "verse": 3,
            "name": "1 Samuel 2:3",
            "text": " Nolite multiplicare loqui sublimia gloriantes ;  recedant vetera de ore vestro :  quia Deus scientiarum Dominus est,  et ipsi præparantur cogitationes. "
        },
        {
            "chapter": 2,
            "verse": 4,
            "name": "1 Samuel 2:4",
            "text": " Arcus fortium superatus est,  et infirmi accincti sunt robore. "
        },
        {
            "chapter": 2,
            "verse": 5,
            "name": "1 Samuel 2:5",
            "text": " Repleti prius, pro panibus se locaverunt :  et famelici saturati sunt,  donec sterilis peperit plurimos :  et quæ multos habebat filios, infirmata est. "
        },
        {
            "chapter": 2,
            "verse": 6,
            "name": "1 Samuel 2:6",
            "text": " Dominus mortificat et vivificat ;  deducit ad inferos et reducit. "
        },
        {
            "chapter": 2,
            "verse": 7,
            "name": "1 Samuel 2:7",
            "text": " Dominus pauperem facit et ditat,  humiliat et sublevat. "
        },
        {
            "chapter": 2,
            "verse": 8,
            "name": "1 Samuel 2:8",
            "text": " Suscitat de pulvere egenum,  et de stercore elevat pauperem :  ut sedeat cum principibus,  et solium gloriæ teneat.  Domini enim sunt cardines terræ,  et posuit super eos orbem. "
        },
        {
            "chapter": 2,
            "verse": 9,
            "name": "1 Samuel 2:9",
            "text": " Pedes sanctorum suorum servabit,  et impii in tenebris conticescent :  quia non in fortitudine sua roborabitur vir. "
        },
        {
            "chapter": 2,
            "verse": 10,
            "name": "1 Samuel 2:10",
            "text": " Dominum formidabunt adversarii ejus :  et super ipsos in cælis tonabit.  Dominus judicabit fines terræ,  et dabit imperium regi suo,  et sublimabit cornu christi sui. "
        },
        {
            "chapter": 2,
            "verse": 11,
            "name": "1 Samuel 2:11",
            "text": "Et abiit Elcana Ramatha, in domum suam : puer autem erat minister in conspectu Domini ante faciem Heli sacerdotis.  "
        },
        {
            "chapter": 2,
            "verse": 12,
            "name": "1 Samuel 2:12",
            "text": " Porro filii Heli, filii Belial, nescientes Dominum, "
        },
        {
            "chapter": 2,
            "verse": 13,
            "name": "1 Samuel 2:13",
            "text": "neque officium sacerdotum ad populum : sed quicumque immolasset victimam, veniebat puer sacerdotis, dum coquerentur carnes, et habebat fuscinulam tridentem in manu sua, "
        },
        {
            "chapter": 2,
            "verse": 14,
            "name": "1 Samuel 2:14",
            "text": "et mittebat eam in lebetem, vel in caldariam, aut in ollam, sive in cacabum : et omne quod levabat fuscinula, tollebat sacerdos sibi : sic faciebant universo Israëli venientium in Silo. "
        },
        {
            "chapter": 2,
            "verse": 15,
            "name": "1 Samuel 2:15",
            "text": "Etiam antequam adolerent adipem, veniebat puer sacerdotis, et dicebat immolanti : Da mihi carnem, ut coquam sacerdoti : non enim accipiam a te carnem coctam, sed crudam. "
        },
        {
            "chapter": 2,
            "verse": 16,
            "name": "1 Samuel 2:16",
            "text": "Dicebatque illi immolans : Incendatur primum juxta morem hodie adeps, et tolle tibi quantumcumque desiderat anima tua. Qui respondens aiebat ei : Nequaquam : nunc enim dabis, alioquin tollam vi. "
        },
        {
            "chapter": 2,
            "verse": 17,
            "name": "1 Samuel 2:17",
            "text": "Erat ergo peccatum puerorum grande nimis coram Domino : quia retrahebant homines a sacrificio Domini.  "
        },
        {
            "chapter": 2,
            "verse": 18,
            "name": "1 Samuel 2:18",
            "text": " Samuel autem ministrabat ante faciem Domini, puer accinctus ephod lineo. "
        },
        {
            "chapter": 2,
            "verse": 19,
            "name": "1 Samuel 2:19",
            "text": "Et tunicam parvam faciebat ei mater sua, quam afferebat statutis diebus, ascendens cum viro suo, ut immolaret hostiam solemnem. "
        },
        {
            "chapter": 2,
            "verse": 20,
            "name": "1 Samuel 2:20",
            "text": "Et benedixit Heli Elcanæ et uxori ejus : dixitque ei : Reddat tibi Dominus semen de muliere hac, pro fœnore quod commodasti Domino. Et abierunt in locum suum. "
        },
        {
            "chapter": 2,
            "verse": 21,
            "name": "1 Samuel 2:21",
            "text": "Visitavit ergo Dominus Annam, et concepit, et peperit tres filios, et duas filias : et magnificatus est puer Samuel apud Dominum.  "
        },
        {
            "chapter": 2,
            "verse": 22,
            "name": "1 Samuel 2:22",
            "text": " Heli autem erat senex valde, et audivit omnia quæ faciebant filii sui universo Israëli, et quomodo dormiebant cum mulieribus quæ observabant ad ostium tabernaculi : "
        },
        {
            "chapter": 2,
            "verse": 23,
            "name": "1 Samuel 2:23",
            "text": "et dixit eis : Quare facitis res hujuscemodi quas ego audio, res pessimas, ab omni populo ? "
        },
        {
            "chapter": 2,
            "verse": 24,
            "name": "1 Samuel 2:24",
            "text": "Nolite, filii mei : non enim est bona fama quam ego audio, ut transgredi faciatis populum Domini. "
        },
        {
            "chapter": 2,
            "verse": 25,
            "name": "1 Samuel 2:25",
            "text": "Si peccaverit vir in virum, placari ei potest Deus : si autem in Dominum peccaverit vir, quis orabit pro eo ? Et non audierunt vocem patris sui : quia voluit Dominus occidere eos. "
        },
        {
            "chapter": 2,
            "verse": 26,
            "name": "1 Samuel 2:26",
            "text": "Puer autem Samuel proficiebat atque crescebat, et placebat tam Domino quam hominibus.  "
        },
        {
            "chapter": 2,
            "verse": 27,
            "name": "1 Samuel 2:27",
            "text": " Venit autem vir Dei ad Heli, et ait ad eum : Hæc dicit Dominus : Numquid non aperte revelatus sum domui patris tui, cum essent in Ægypto in domo Pharaonis ? "
        },
        {
            "chapter": 2,
            "verse": 28,
            "name": "1 Samuel 2:28",
            "text": "Et elegi eum ex omnibus tribubus Israël mihi in sacerdotem, ut ascenderet ad altare meum, et adoleret mihi incensum, et portaret ephod coram me : et dedi domui patris tui omnia de sacrificiis filiorum Israël. "
        },
        {
            "chapter": 2,
            "verse": 29,
            "name": "1 Samuel 2:29",
            "text": "Quare calce abjecistis victimam meam, et munera mea quæ præcepi ut offerrentur in templo : et magis honorasti filios tuos quam me, ut comederetis primitias omnis sacrificii Israël populi mei ? "
        },
        {
            "chapter": 2,
            "verse": 30,
            "name": "1 Samuel 2:30",
            "text": "Propterea ait Dominus Deus Israël : Loquens locutus sum, ut domus tua, et domus patris tui, ministraret in conspectu meo usque in sempiternum. Nunc autem dicit Dominus : Absit hoc a me : sed quicumque glorificaverit me, glorificabo eum : qui autem contemnunt me, erunt ignobiles. "
        },
        {
            "chapter": 2,
            "verse": 31,
            "name": "1 Samuel 2:31",
            "text": "Ecce dies veniunt, et præcidam brachium tuum, et brachium domus patris tui, ut non sit senex in domo tua. "
        },
        {
            "chapter": 2,
            "verse": 32,
            "name": "1 Samuel 2:32",
            "text": "Et videbis æmulum tuum in templo, in universis prosperis Israël : et non erit senex in domo tua omnibus diebus. "
        },
        {
            "chapter": 2,
            "verse": 33,
            "name": "1 Samuel 2:33",
            "text": "Verumtamen non auferam penitus virum ex te ab altari meo : sed ut deficiant oculi tui, et tabescat anima tua : et pars magna domus tuæ morietur cum ad virilem ætatem venerit. "
        },
        {
            "chapter": 2,
            "verse": 34,
            "name": "1 Samuel 2:34",
            "text": "Hoc autem erit tibi signum, quod venturum est duobus filiis tuis, Ophni et Phinees : in die uno morientur ambo. "
        },
        {
            "chapter": 2,
            "verse": 35,
            "name": "1 Samuel 2:35",
            "text": "Et suscitabo mihi sacerdotem fidelem, qui juxta cor meum et animam meam faciet : et ædificabo ei domum fidelem, et ambulabit coram christo meo cunctis diebus. "
        },
        {
            "chapter": 2,
            "verse": 36,
            "name": "1 Samuel 2:36",
            "text": "Futurum est autem, ut quicumque remanserit in domo tua, veniat ut oretur pro eo, et offerat nummum argenteum, et tortam panis, dicatque : Dimitte me, obsecro, ad unam partem sacerdotalem, ut comedam buccellam panis.   "
        }
    ]
}