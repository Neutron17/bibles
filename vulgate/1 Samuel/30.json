{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 9,
    "book_name": "1 Samuel",
    "chapter": 30,
    "name": "1 Samuel 30",
    "verses": [
        {
            "chapter": 30,
            "verse": 1,
            "name": "1 Samuel 30:1",
            "text": "Cumque venissent David et viri ejus in Siceleg die tertia, Amalecitæ impetum fecerant ex parte australi in Siceleg, et percusserant Siceleg, et succenderant eam igni. "
        },
        {
            "chapter": 30,
            "verse": 2,
            "name": "1 Samuel 30:2",
            "text": "Et captivas duxerant mulieres ex ea, a minimo usque ad magnum : et non interfecerant quemquam, sed secum duxerant, et pergebant itinere suo. "
        },
        {
            "chapter": 30,
            "verse": 3,
            "name": "1 Samuel 30:3",
            "text": "Cum ergo venissent David et viri ejus ad civitatem, et invenissent eam succensam igni, et uxores suas, et filios suos et filias, ductas esse captivas, "
        },
        {
            "chapter": 30,
            "verse": 4,
            "name": "1 Samuel 30:4",
            "text": "levaverunt David et populus qui erat cum eo voces suas, et planxerunt donec deficerent in eis lacrimæ. "
        },
        {
            "chapter": 30,
            "verse": 5,
            "name": "1 Samuel 30:5",
            "text": "Siquidem et duæ uxores David captivæ ductæ fuerant, Achinoam Jezrahelites, et Abigail uxor Nabal Carmeli. "
        },
        {
            "chapter": 30,
            "verse": 6,
            "name": "1 Samuel 30:6",
            "text": "Et contristatus est David valde : volebat enim eum populus lapidare, quia amara erat anima uniuscujusque viri super filiis suis et filiabus : confortatus est autem David in Domino Deo suo.  "
        },
        {
            "chapter": 30,
            "verse": 7,
            "name": "1 Samuel 30:7",
            "text": " Et ait ad Abiathar sacerdotem filium Achimelech : Applica ad me ephod. Et applicavit Abiathar ephod ad David. "
        },
        {
            "chapter": 30,
            "verse": 8,
            "name": "1 Samuel 30:8",
            "text": "Et consuluit David Dominum, dicens : Persequar latrunculos hos, et comprehendam eos, an non ? Dixitque ei Dominus : Persequere : absque dubio enim comprehendes eos, et excuties prædam. "
        },
        {
            "chapter": 30,
            "verse": 9,
            "name": "1 Samuel 30:9",
            "text": "Abiit ergo David, ipse et sexcenti viri qui erant cum eo, et venerunt usque ad torrentem Besor : et lassi quidam substiterunt. "
        },
        {
            "chapter": 30,
            "verse": 10,
            "name": "1 Samuel 30:10",
            "text": "Persecutus est autem David ipse, et quadringenti viri : substiterant enim ducenti, qui lassi transire non poterant torrentem Besor. "
        },
        {
            "chapter": 30,
            "verse": 11,
            "name": "1 Samuel 30:11",
            "text": "Et invenerunt virum ægyptium in agro, et adduxerunt eum ad David : dederuntque ei panem ut comederet, et biberet aquam, "
        },
        {
            "chapter": 30,
            "verse": 12,
            "name": "1 Samuel 30:12",
            "text": "sed et fragmen massæ caricarum, et duas ligaturas uvæ passæ. Quæ cum comedisset, reversus est spiritus ejus, et refocillatus est : non enim comederat panem, neque biberat aquam, tribus diebus et tribus noctibus. "
        },
        {
            "chapter": 30,
            "verse": 13,
            "name": "1 Samuel 30:13",
            "text": "Dixit itaque ei David : Cujus es tu ? vel unde ? et quo pergis ? Qui ait : Puer ægyptius ego sum, servus viri Amalecitæ : dereliquit autem me dominus meus, quia ægrotare cœpi nudiustertius. "
        },
        {
            "chapter": 30,
            "verse": 14,
            "name": "1 Samuel 30:14",
            "text": "Siquidem nos erupimus ad australem plagam Cerethi, et contra Judam, et ad meridiem Caleb, et Siceleg succendimus igni. "
        },
        {
            "chapter": 30,
            "verse": 15,
            "name": "1 Samuel 30:15",
            "text": "Dixitque ei David : Potes me ducere ad cuneum istum ? Qui ait : Jura mihi per Deum quod non occidas me, et non tradas me in manus domini mei, et ego ducam te ad cuneum istum. Et juravit ei David. "
        },
        {
            "chapter": 30,
            "verse": 16,
            "name": "1 Samuel 30:16",
            "text": "Qui cum duxisset eum, ecce illi discumbebant super faciem universæ terræ comedentes et bibentes, et quasi festum celebrantes diem, pro cuncta præda et spoliis quæ ceperant de terra Philisthiim et de terra Juda. "
        },
        {
            "chapter": 30,
            "verse": 17,
            "name": "1 Samuel 30:17",
            "text": "Et percussit eos David a vespere usque ad vesperam alterius diei, et non evasit ex eis quisquam, nisi quadringenti viri adolescentes, qui ascenderant camelos et fugerant. "
        },
        {
            "chapter": 30,
            "verse": 18,
            "name": "1 Samuel 30:18",
            "text": "Eruit ergo David omnia quæ tulerant Amalecitæ, et duas uxores suas eruit. "
        },
        {
            "chapter": 30,
            "verse": 19,
            "name": "1 Samuel 30:19",
            "text": "Nec defuit quidquam a parvo usque ad magnum, tam de filiis quam de filiabus, et de spoliis, et quæcumque rapuerant : omnia reduxit David. "
        },
        {
            "chapter": 30,
            "verse": 20,
            "name": "1 Samuel 30:20",
            "text": "Et tulit universos greges et armenta, et minavit ante faciem suam : dixeruntque : Hæc est præda David.  "
        },
        {
            "chapter": 30,
            "verse": 21,
            "name": "1 Samuel 30:21",
            "text": " Venit autem David ad ducentos viros qui lassi substiterant, nec sequi potuerant David, et residere eos jusserat in torrente Besor : qui egressi sunt obviam David et populo qui erat cum eo. Accedens autem David ad populum, salutavit eos pacifice. "
        },
        {
            "chapter": 30,
            "verse": 22,
            "name": "1 Samuel 30:22",
            "text": "Respondensque omnis vir pessimus et iniquus de viris qui ierant cum David, dixit : Quia non venerunt nobiscum, non dabimus eis quidquam de præda quam eruimus : sed sufficiat unicuique uxor sua et filii : quos cum acceperint, recedant. "
        },
        {
            "chapter": 30,
            "verse": 23,
            "name": "1 Samuel 30:23",
            "text": "Dixit autem David : Non sic facietis, fratres mei, de his quæ tradidit nobis Dominus, et custodivit nos, et dedit latrunculos qui eruperant adversum nos, in manus nostras : "
        },
        {
            "chapter": 30,
            "verse": 24,
            "name": "1 Samuel 30:24",
            "text": "nec audiet vos quisquam super sermone hoc : æqua enim pars erit descendentis ad prælium, et remanentis ad sarcinas, et similiter divident. "
        },
        {
            "chapter": 30,
            "verse": 25,
            "name": "1 Samuel 30:25",
            "text": "Et factum est hoc ex die illa et deinceps, constitutum et præfinitum, et quasi lex in Israël usque in diem hanc. "
        },
        {
            "chapter": 30,
            "verse": 26,
            "name": "1 Samuel 30:26",
            "text": "Venit ergo David in Siceleg, et misit dona de præda senioribus Juda proximis suis, dicens : Accipite benedictionem de præda hostium Domini : "
        },
        {
            "chapter": 30,
            "verse": 27,
            "name": "1 Samuel 30:27",
            "text": "his qui erant in Bethel, et qui in Ramoth ad meridiem, et qui in Jether, "
        },
        {
            "chapter": 30,
            "verse": 28,
            "name": "1 Samuel 30:28",
            "text": "et qui in Aroër, et qui in Sephamoth, et qui in Esthamo, "
        },
        {
            "chapter": 30,
            "verse": 29,
            "name": "1 Samuel 30:29",
            "text": "et qui in Rachal, et qui in urbibus Jerameel, et qui in urbibus Ceni, "
        },
        {
            "chapter": 30,
            "verse": 30,
            "name": "1 Samuel 30:30",
            "text": "et qui in Arama, et qui in lacu Asan, et qui in Athach, "
        },
        {
            "chapter": 30,
            "verse": 31,
            "name": "1 Samuel 30:31",
            "text": "et qui in Hebron, et reliquis qui erant in his locis in quibus commoratus fuerat David, ipse et viri ejus.   "
        }
    ]
}