{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 9,
    "book_name": "1 Samuel",
    "chapter": 28,
    "name": "1 Samuel 28",
    "verses": [
        {
            "chapter": 28,
            "verse": 1,
            "name": "1 Samuel 28:1",
            "text": "Factum est autem in diebus illis, congregaverunt Philisthiim agmina sua, ut præpararentur ad bellum contra Israël : dixitque Achis ad David : Sciens nunc scito quoniam mecum egredieris in castris, tu et viri tui. "
        },
        {
            "chapter": 28,
            "verse": 2,
            "name": "1 Samuel 28:2",
            "text": "Dixitque David ad Achis : Nunc scies quæ facturus est servus tuus. Et ait Achis ad David : Et ego custodem capitis mei ponam te cunctis diebus. "
        },
        {
            "chapter": 28,
            "verse": 3,
            "name": "1 Samuel 28:3",
            "text": "Samuel autem mortuus est, planxitque eum omnis Israël, et sepelierunt eum in Ramatha urbe sua. Et Saul abstulit magos et hariolos de terra. "
        },
        {
            "chapter": 28,
            "verse": 4,
            "name": "1 Samuel 28:4",
            "text": "Congregatique sunt Philisthiim, et venerunt, et castrametati sunt in Sunam : congregavit autem et Saul universum Israël, et venit in Gelboë. "
        },
        {
            "chapter": 28,
            "verse": 5,
            "name": "1 Samuel 28:5",
            "text": "Et vidit Saul castra Philisthiim, et timuit, et expavit cor ejus nimis.  "
        },
        {
            "chapter": 28,
            "verse": 6,
            "name": "1 Samuel 28:6",
            "text": " Consuluitque Dominum, et non respondit ei neque per somnia, neque per sacerdotes, neque per prophetas. "
        },
        {
            "chapter": 28,
            "verse": 7,
            "name": "1 Samuel 28:7",
            "text": "Dixitque Saul servis suis : Quærite mihi mulierem habentem pythonem, et vadam ad eam, et sciscitabor per illam. Et dixerunt servi ejus ad eum : Est mulier pythonem habens in Endor. "
        },
        {
            "chapter": 28,
            "verse": 8,
            "name": "1 Samuel 28:8",
            "text": "Mutavit ergo habitum suum, vestitusque est aliis vestimentis, et abiit ipse, et duo viri cum eo : veneruntque ad mulierem nocte, et ait illi : Divina mihi in pythone, et suscita mihi quem dixero tibi. "
        },
        {
            "chapter": 28,
            "verse": 9,
            "name": "1 Samuel 28:9",
            "text": "Et ait mulier ad eum : Ecce, tu nosti quanta fecerit Saul, et quomodo eraserit magos et hariolos de terra : quare ergo insidiaris animæ meæ, ut occidar ? "
        },
        {
            "chapter": 28,
            "verse": 10,
            "name": "1 Samuel 28:10",
            "text": "Et juravit ei Saul in Domino, dicens : Vivit Dominus, quia non eveniet tibi quidquam mali propter hanc rem. "
        },
        {
            "chapter": 28,
            "verse": 11,
            "name": "1 Samuel 28:11",
            "text": "Dixitque ei mulier : Quem suscitabo tibi ? Qui ait : Samuelem mihi suscita. "
        },
        {
            "chapter": 28,
            "verse": 12,
            "name": "1 Samuel 28:12",
            "text": "Cum autem vidisset mulier Samuelem, exclamavit voce magna, et dixit ad Saul : Quare imposuisti mihi ? tu es enim Saul. "
        },
        {
            "chapter": 28,
            "verse": 13,
            "name": "1 Samuel 28:13",
            "text": "Dixitque ei rex : Noli timere : quid vidisti ? Et ait mulier ad Saul : Deos vidi ascendentes de terra. "
        },
        {
            "chapter": 28,
            "verse": 14,
            "name": "1 Samuel 28:14",
            "text": "Dixitque ei : Qualis est forma ejus ? Quæ ait : Vir senex ascendit, et ipse amictus est pallio. Et intellexit Saul quod Samuel esset, et inclinavit se super faciem suam in terra, et adoravit. "
        },
        {
            "chapter": 28,
            "verse": 15,
            "name": "1 Samuel 28:15",
            "text": "Dixit autem Samuel ad Saul : Quare inquietasti me ut suscitarer ? Et ait Saul : Coarctor nimis : siquidem Philisthiim pugnant adversum me, et Deus recessit a me, et exaudire me noluit neque in manu prophetarum, neque per somnia : vocavi ergo te, ut ostenderes mihi quid faciam. "
        },
        {
            "chapter": 28,
            "verse": 16,
            "name": "1 Samuel 28:16",
            "text": "Et ait Samuel : Quid interrogas me, cum Dominus recesserit a te, et transierit ad æmulum tuum ? "
        },
        {
            "chapter": 28,
            "verse": 17,
            "name": "1 Samuel 28:17",
            "text": "Faciet enim tibi Dominus sicut locutus est in manu mea, et scindet regnum tuum de manu tua et dabit illud proximo tuo David : "
        },
        {
            "chapter": 28,
            "verse": 18,
            "name": "1 Samuel 28:18",
            "text": "quia non obedisti voci Domini, neque fecisti iram furoris ejus in Amalec : idcirco quod pateris, fecit tibi Dominus hodie. "
        },
        {
            "chapter": 28,
            "verse": 19,
            "name": "1 Samuel 28:19",
            "text": "Et dabit Dominus etiam Israël tecum in manus Philisthiim : cras autem tu et filii tui mecum eritis : sed et castra Israël tradet Dominus in manus Philisthiim. "
        },
        {
            "chapter": 28,
            "verse": 20,
            "name": "1 Samuel 28:20",
            "text": "Statimque Saul cecidit porrectus in terram : extimuerat enim verba Samuelis, et robur non erat in eo, quia non comederat panem tota die illa. "
        },
        {
            "chapter": 28,
            "verse": 21,
            "name": "1 Samuel 28:21",
            "text": "Ingressa est itaque mulier illa ad Saul (conturbatus enim erat valde), dixitque ad eum : Ecce obedivit ancilla tua voci tuæ, et posui animam meam in manu mea : et audivi sermones tuos, quos locutus es ad me. "
        },
        {
            "chapter": 28,
            "verse": 22,
            "name": "1 Samuel 28:22",
            "text": "Nunc igitur audi et tu vocem ancillæ tuæ, et ponam coram te buccellam panis, ut comedens convalescas, et possis iter agere. "
        },
        {
            "chapter": 28,
            "verse": 23,
            "name": "1 Samuel 28:23",
            "text": "Qui renuit, et ait : Non comedam. Coëgerunt autem eum servi sui et mulier, et tandem audita voce eorum surrexit de terra, et sedit super lectum. "
        },
        {
            "chapter": 28,
            "verse": 24,
            "name": "1 Samuel 28:24",
            "text": "Mulier autem illa habebat vitulum pascualem in domo, et festinavit, et occidit eum : tollensque farinam, miscuit eam, et coxit azyma, "
        },
        {
            "chapter": 28,
            "verse": 25,
            "name": "1 Samuel 28:25",
            "text": "et posuit ante Saul et ante servos ejus. Qui cum comedissent, surrexerunt, et ambulaverunt per totam noctem illam.   "
        }
    ]
}