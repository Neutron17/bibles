{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 9,
    "book_name": "1 Samuel",
    "chapter": 26,
    "name": "1 Samuel 26",
    "verses": [
        {
            "chapter": 26,
            "verse": 1,
            "name": "1 Samuel 26:1",
            "text": "Et venerunt Ziphæi ad Saul in Gabaa, dicentes : Ecce David absconditus est in colle Hachila, quæ est ex adverso solitudinis. "
        },
        {
            "chapter": 26,
            "verse": 2,
            "name": "1 Samuel 26:2",
            "text": "Et surrexit Saul, et descendit in desertum Ziph, et cum eo tria millia virorum de electis Israël, ut quæreret David in deserto Ziph. "
        },
        {
            "chapter": 26,
            "verse": 3,
            "name": "1 Samuel 26:3",
            "text": "Et castrametatus est Saul in Gabaa Hachila, quæ erat ex adverso solitudinis in via : David autem habitabat in deserto. Videns autem quod venisset Saul post se in desertum, "
        },
        {
            "chapter": 26,
            "verse": 4,
            "name": "1 Samuel 26:4",
            "text": "misit exploratores, et didicit quod illuc venisset certissime. "
        },
        {
            "chapter": 26,
            "verse": 5,
            "name": "1 Samuel 26:5",
            "text": "Et surrexit David clam, et venit ad locum ubi erat Saul : cumque vidisset locum in quo dormiebat Saul, et Abner filius Ner, princeps militiæ ejus, et Saulem dormientem in tentorio, et reliquum vulgus per circuitum ejus, "
        },
        {
            "chapter": 26,
            "verse": 6,
            "name": "1 Samuel 26:6",
            "text": "ait David ad Achimelech Hethæum, et Abisai filium Sarviæ fratrem Joab, dicens : Quis descendet mecum ad Saul in castra ? Dixitque Abisai : Ego descendam tecum.  "
        },
        {
            "chapter": 26,
            "verse": 7,
            "name": "1 Samuel 26:7",
            "text": " Venerunt ergo David et Abisai ad populum nocte, et invenerunt Saul jacentem et dormientem in tentorio, et hastam fixam in terra ad caput ejus : Abner autem et populum dormientes in circuitu ejus. "
        },
        {
            "chapter": 26,
            "verse": 8,
            "name": "1 Samuel 26:8",
            "text": "Dixitque Abisai ad David : Conclusit Deus inimicum tuum hodie in manus tuas : nunc ergo perfodiam eum lancea in terra semel, et secundo opus non erit. "
        },
        {
            "chapter": 26,
            "verse": 9,
            "name": "1 Samuel 26:9",
            "text": "Et dixit David ad Abisai : Ne interficias eum : quis enim extendet manum suam in christum Domini, et innocens erit ? "
        },
        {
            "chapter": 26,
            "verse": 10,
            "name": "1 Samuel 26:10",
            "text": "Et dixit David : Vivit Dominus, quia nisi Dominus percusserit eum, aut dies ejus venerit ut moriatur, aut in prælium descendens perierit : "
        },
        {
            "chapter": 26,
            "verse": 11,
            "name": "1 Samuel 26:11",
            "text": "propitius sit mihi Dominus ne extendam manum meam in christum Domini. Nunc igitur tolle hastam quæ est ad caput ejus, et scyphum aquæ, et abeamus. "
        },
        {
            "chapter": 26,
            "verse": 12,
            "name": "1 Samuel 26:12",
            "text": "Tulit igitur David hastam, et scyphum aquæ qui erat ad caput Saul, et abierunt : et non erat quisquam qui videret, et intelligeret, et evigilaret, sed omnes dormiebant, quia sopor Domini irruerat super eos. "
        },
        {
            "chapter": 26,
            "verse": 13,
            "name": "1 Samuel 26:13",
            "text": "Cumque transisset David ex adverso, et stetisset in vertice montis de longe, et esset grande intervallum inter eos, "
        },
        {
            "chapter": 26,
            "verse": 14,
            "name": "1 Samuel 26:14",
            "text": "clamavit David ad populum, et ad Abner filium Ner, dicens : Nonne respondebis, Abner ? Et respondens Abner, ait : Quis es tu, qui clamas, et inquietas regem ? "
        },
        {
            "chapter": 26,
            "verse": 15,
            "name": "1 Samuel 26:15",
            "text": "Et ait David ad Abner : Numquid non vir tu es ? et quis alius similis tui in Israël ? quare ergo non custodisti dominum tuum regem ? ingressus est enim unus de turba ut interficeret regem dominum tuum. "
        },
        {
            "chapter": 26,
            "verse": 16,
            "name": "1 Samuel 26:16",
            "text": "Non est bonum hoc, quod fecisti : vivit Dominus, quoniam filii mortis estis vos, qui non custodistis dominum vestrum, christum Domini : nunc ergo vide ubi sit hasta regis, et ubi sit scyphus aquæ qui erat ad caput ejus.  "
        },
        {
            "chapter": 26,
            "verse": 17,
            "name": "1 Samuel 26:17",
            "text": " Cognovit autem Saul vocem David, et dixit : Numquid vox hæc tua, fili mi David ? Et ait David : Vox mea, domine mi rex. "
        },
        {
            "chapter": 26,
            "verse": 18,
            "name": "1 Samuel 26:18",
            "text": "Et ait : Quam ob causam dominus meus persequitur servum suum ? quid feci ? aut quod est malum in manu mea ? "
        },
        {
            "chapter": 26,
            "verse": 19,
            "name": "1 Samuel 26:19",
            "text": "Nunc ergo audi, oro, domine mi rex, verba servi tui : si Dominus incitat te adversum me, odoretur sacrificium : si autem filii hominum, maledicti sunt in conspectu Domini qui ejecerunt me hodie ut non habitem in hæreditate Domini, dicentes : Vade, servi diis alienis. "
        },
        {
            "chapter": 26,
            "verse": 20,
            "name": "1 Samuel 26:20",
            "text": "Et nunc non effundatur sanguis meus in terram coram Domino : quia egressus est rex Israël ut quærat pulicem unum, sicut persequitur perdix in montibus. "
        },
        {
            "chapter": 26,
            "verse": 21,
            "name": "1 Samuel 26:21",
            "text": "Et ait Saul : Peccavi : revertere, fili mi David : nequaquam enim ultra tibi malefaciam, eo quod pretiosa fuerit anima mea in oculis tuis hodie : apparet enim quod stulte egerim, et ignoraverim multa nimis. "
        },
        {
            "chapter": 26,
            "verse": 22,
            "name": "1 Samuel 26:22",
            "text": "Et respondens David, ait : Ecce hasta regis : transeat unus de pueris regis, et tollat eam. "
        },
        {
            "chapter": 26,
            "verse": 23,
            "name": "1 Samuel 26:23",
            "text": "Dominus autem retribuet unicuique secundum justitiam suam et fidem : tradidit enim te Dominus hodie in manum meam, et nolui extendere manum meam in christum Domini. "
        },
        {
            "chapter": 26,
            "verse": 24,
            "name": "1 Samuel 26:24",
            "text": "Et sicut magnificata est anima tua hodie in oculis meis, sic magnificetur anima mea in oculis Domini, et liberet me de omni angustia. "
        },
        {
            "chapter": 26,
            "verse": 25,
            "name": "1 Samuel 26:25",
            "text": "Ait ergo Saul ad David : Benedictus tu, fili mi David : et quidem faciens facies, et potens poteris. Abiit autem David in viam suam, et Saul reversus est in locum suum.   "
        }
    ]
}