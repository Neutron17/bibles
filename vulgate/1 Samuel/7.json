{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 9,
    "book_name": "1 Samuel",
    "chapter": 7,
    "name": "1 Samuel 7",
    "verses": [
        {
            "chapter": 7,
            "verse": 1,
            "name": "1 Samuel 7:1",
            "text": "Venerunt ergo viri Cariathiarim, et reduxerunt arcam Domini, et intulerunt eam in domum Abinadab in Gabaa : Eleazarum autem filium ejus sanctificaverunt, ut custodiret arcam Domini.  "
        },
        {
            "chapter": 7,
            "verse": 2,
            "name": "1 Samuel 7:2",
            "text": " Et factum est, ex qua die mansit arca Domini in Cariathiarim, multiplicati sunt dies (erat quippe jam annus vigesimus), et requievit omnis domus Israël post Dominum. "
        },
        {
            "chapter": 7,
            "verse": 3,
            "name": "1 Samuel 7:3",
            "text": "Ait autem Samuel ad universam domum Israël, dicens : Si in toto corde vestro revertimini ad Dominum, auferte deos alienos de medio vestri, Baalim et Astaroth : et præparate corda vestra Domino, et servite ei soli, et eruet vos de manu Philisthiim. "
        },
        {
            "chapter": 7,
            "verse": 4,
            "name": "1 Samuel 7:4",
            "text": "Abstulerunt ergo filii Israël Baalim et Astaroth, et servierunt Domino soli. "
        },
        {
            "chapter": 7,
            "verse": 5,
            "name": "1 Samuel 7:5",
            "text": "Dixit autem Samuel : Congregate universum Israël in Masphath, ut orem pro vobis Dominum. "
        },
        {
            "chapter": 7,
            "verse": 6,
            "name": "1 Samuel 7:6",
            "text": "Et convenerunt in Masphath : hauseruntque aquam, et effuderunt in conspectu Domini : et jejunaverunt in die illa atque dixerunt ibi : Peccavimus Domino. Judicavitque Samuel filios Israël in Masphath. "
        },
        {
            "chapter": 7,
            "verse": 7,
            "name": "1 Samuel 7:7",
            "text": "Et audierunt Philisthiim quod congregati essent filii Israël in Masphath, et ascenderunt satrapæ Philisthinorum ad Israël. Quod cum audissent filii Israël, timuerunt a facie Philisthinorum. "
        },
        {
            "chapter": 7,
            "verse": 8,
            "name": "1 Samuel 7:8",
            "text": "Dixeruntque ad Samuelem : Ne cesses pro nobis clamare ad Dominum Deum nostrum, ut salvet nos de manu Philisthinorum. "
        },
        {
            "chapter": 7,
            "verse": 9,
            "name": "1 Samuel 7:9",
            "text": "Tulit autem Samuel agnum lactentem unum, et obtulit illum holocaustum integrum Domino : et clamavit Samuel ad Dominum pro Israël, et exaudivit eum Dominus.  "
        },
        {
            "chapter": 7,
            "verse": 10,
            "name": "1 Samuel 7:10",
            "text": " Factum est autem, cum Samuel offerret holocaustum, Philisthiim iniere prælium contra Israël : intonuit autem Dominus fragore magno in die illa super Philisthiim, et exterruit eos, et cæsi sunt a facie Israël. "
        },
        {
            "chapter": 7,
            "verse": 11,
            "name": "1 Samuel 7:11",
            "text": "Egressique viri Israël de Masphath, persecuti sunt Philisthæos, et percusserunt eos usque ad locum qui erat subter Bethchar. "
        },
        {
            "chapter": 7,
            "verse": 12,
            "name": "1 Samuel 7:12",
            "text": "Tulit autem Samuel lapidem unum, et posuit eum inter Masphath et inter Sen : et vocavit nomen loci illius, Lapis adjutorii. Dixitque : Hucusque auxiliatus est nobis Dominus. "
        },
        {
            "chapter": 7,
            "verse": 13,
            "name": "1 Samuel 7:13",
            "text": "Et humiliati sunt Philisthiim, nec apposuerunt ultra ut venirent in terminos Israël. Facta est itaque manus Domini super Philisthæos cunctis diebus Samuelis. "
        },
        {
            "chapter": 7,
            "verse": 14,
            "name": "1 Samuel 7:14",
            "text": "Et redditæ sunt urbes quas tulerant Philisthiim ab Israël, Israëli, ab Accaron usque Geth, et terminos suos : liberavitque Israël de manu Philisthinorum, eratque pax inter Israël et Amorrhæum. "
        },
        {
            "chapter": 7,
            "verse": 15,
            "name": "1 Samuel 7:15",
            "text": "Judicabat quoque Samuel Israëlem cunctis diebus vitæ suæ : "
        },
        {
            "chapter": 7,
            "verse": 16,
            "name": "1 Samuel 7:16",
            "text": "et ibat per singulos annos circuiens Bethel et Galgala et Masphath, et judicabat Israëlem in supradictis locis. "
        },
        {
            "chapter": 7,
            "verse": 17,
            "name": "1 Samuel 7:17",
            "text": "Revertebaturque in Ramatha : ibi enim erat domus ejus, et ibi judicabat Israëlem : ædificavit etiam ibi altare Domino.   "
        }
    ]
}