{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 9,
    "book_name": "1 Samuel",
    "chapter": 27,
    "name": "1 Samuel 27",
    "verses": [
        {
            "chapter": 27,
            "verse": 1,
            "name": "1 Samuel 27:1",
            "text": "Et ait David in corde suo : Aliquando incidam una die in manus Saul : nonne melius est ut fugiam, et salver in terra Philisthinorum, ut desperet Saul, cessetque me quærere in cunctis finibus Israël ? fugiam ergo manus ejus. "
        },
        {
            "chapter": 27,
            "verse": 2,
            "name": "1 Samuel 27:2",
            "text": "Et surrexit David, et abiit ipse, et sexcenti viri cum eo, ad Achis filium Maoch regem Geth. "
        },
        {
            "chapter": 27,
            "verse": 3,
            "name": "1 Samuel 27:3",
            "text": "Et habitavit David cum Achis in Geth, ipse et viri ejus : vir et domus ejus : et David, et duæ uxores ejus, Achinoam Jezrahelitis, et Abigail uxor Nabal Carmeli. "
        },
        {
            "chapter": 27,
            "verse": 4,
            "name": "1 Samuel 27:4",
            "text": "Et nuntiatum est Sauli quod fugisset David in Geth, et non addidit ultra quærere eum. "
        },
        {
            "chapter": 27,
            "verse": 5,
            "name": "1 Samuel 27:5",
            "text": "Dixit autem David ad Achis : Si inveni gratiam in oculis tuis, detur mihi locus in una urbium regionis hujus, ut habitem ibi : cur enim manet servus tuus in civitate regis tecum ? "
        },
        {
            "chapter": 27,
            "verse": 6,
            "name": "1 Samuel 27:6",
            "text": "Dedit itaque ei Achis in die illa Siceleg : propter quam causam facta est Siceleg regum Juda usque in diem hanc. "
        },
        {
            "chapter": 27,
            "verse": 7,
            "name": "1 Samuel 27:7",
            "text": "Fuit autem numerus dierum quibus habitavit David in regione Philisthinorum, quatuor mensium.  "
        },
        {
            "chapter": 27,
            "verse": 8,
            "name": "1 Samuel 27:8",
            "text": " Et ascendit David et viri ejus, et agebant prædas de Gessuri, et de Gerzi, et de Amalecitis : hi enim pagi habitabantur in terra antiquitus, euntibus Sur usque ad terram Ægypti. "
        },
        {
            "chapter": 27,
            "verse": 9,
            "name": "1 Samuel 27:9",
            "text": "Et percutiebat David omnem terram, nec relinquebat viventem virum et mulierem : tollensque oves, et boves, et asinos, et camelos, et vestes, revertebatur, et veniebat ad Achis. "
        },
        {
            "chapter": 27,
            "verse": 10,
            "name": "1 Samuel 27:10",
            "text": "Dicebat autem ei Achis : In quem irruisti hodie ? Respondebat David : Contra meridiem Judæ, et contra meridiem Jerameel, et contra meridiem Ceni. "
        },
        {
            "chapter": 27,
            "verse": 11,
            "name": "1 Samuel 27:11",
            "text": "Virum et mulierem non vivificabat David, nec adducebat in Geth, dicens : Ne forte loquantur adversum nos : Hæc fecit David : et hoc erat decretum illi omnibus diebus quibus habitavit in regione Philisthinorum. "
        },
        {
            "chapter": 27,
            "verse": 12,
            "name": "1 Samuel 27:12",
            "text": "Credidit ergo Achis David, dicens : Multa mala operatus est contra populum suum Israël : erit igitur mihi servus sempiternus.   "
        }
    ]
}