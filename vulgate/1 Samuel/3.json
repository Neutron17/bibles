{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 9,
    "book_name": "1 Samuel",
    "chapter": 3,
    "name": "1 Samuel 3",
    "verses": [
        {
            "chapter": 3,
            "verse": 1,
            "name": "1 Samuel 3:1",
            "text": "Puer autem Samuel ministrabat Domino coram Heli, et sermo Domini erat pretiosus in diebus illis : non erat visio manifesta. "
        },
        {
            "chapter": 3,
            "verse": 2,
            "name": "1 Samuel 3:2",
            "text": "Factum est ergo in die quadam, Heli jacebat in loco suo, et oculi ejus caligaverant, nec poterat videre : "
        },
        {
            "chapter": 3,
            "verse": 3,
            "name": "1 Samuel 3:3",
            "text": "lucerna Dei antequam extingueretur, Samuel dormiebat in templo Domini, ubi erat arca Dei. "
        },
        {
            "chapter": 3,
            "verse": 4,
            "name": "1 Samuel 3:4",
            "text": "Et vocavit Dominus Samuel. Qui respondens, ait : Ecce ego. "
        },
        {
            "chapter": 3,
            "verse": 5,
            "name": "1 Samuel 3:5",
            "text": "Et cucurrit ad Heli, et dixit : Ecce ego : vocasti enim me. Qui dixit : Non vocavi : revertere, et dormi. Et abiit, et dormivit. "
        },
        {
            "chapter": 3,
            "verse": 6,
            "name": "1 Samuel 3:6",
            "text": "Et adjecit Dominus rursum vocare Samuelem. Consurgensque Samuel, abiit ad Heli, et dixit : Ecce ego, quia vocasti me. Qui respondit : Non vocavi te, fili mi : revertere et dormi. "
        },
        {
            "chapter": 3,
            "verse": 7,
            "name": "1 Samuel 3:7",
            "text": "Porro Samuel necdum sciebat Dominum, neque revelatus fuerat ei sermo Domini. "
        },
        {
            "chapter": 3,
            "verse": 8,
            "name": "1 Samuel 3:8",
            "text": "Et adjecit Dominus, et vocavit adhuc Samuelem tertio. Qui consurgens abiit ad Heli, "
        },
        {
            "chapter": 3,
            "verse": 9,
            "name": "1 Samuel 3:9",
            "text": "et ait : Ecce ego, quia vocasti me. Intellexit ergo Heli quia Dominus vocaret puerum : et ait ad Samuelem : Vade, et dormi : et si deinceps vocaverit te, dices : Loquere, Domine, quia audit servus tuus. Abiit ergo Samuel, et dormivit in loco suo. "
        },
        {
            "chapter": 3,
            "verse": 10,
            "name": "1 Samuel 3:10",
            "text": "Et venit Dominus, et stetit : et vocavit, sicut vocaverat secundo : Samuel, Samuel. Et ait Samuel : Loquere, Domine, quia audit servus tuus. "
        },
        {
            "chapter": 3,
            "verse": 11,
            "name": "1 Samuel 3:11",
            "text": "Et dixit Dominus ad Samuelem : Ecce ego facio verbum in Israël, quod quicumque audierit, tinnient ambæ aures ejus. "
        },
        {
            "chapter": 3,
            "verse": 12,
            "name": "1 Samuel 3:12",
            "text": "In die illa suscitabo adversum Heli omnia quæ locutus sum super domum ejus : incipiam, et complebo. "
        },
        {
            "chapter": 3,
            "verse": 13,
            "name": "1 Samuel 3:13",
            "text": "Prædixi enim ei quod judicaturus essem domum ejus in æternum propter iniquitatem, eo quod noverat indigne agere filios suos, et non corripuerit eos. "
        },
        {
            "chapter": 3,
            "verse": 14,
            "name": "1 Samuel 3:14",
            "text": "Idcirco juravi domui Heli quod non expietur iniquitas domus ejus victimis et muneribus usque in æternum.  "
        },
        {
            "chapter": 3,
            "verse": 15,
            "name": "1 Samuel 3:15",
            "text": " Dormivit autem Samuel usque mane, aperuitque ostia domus Domini. Et Samuel timebat indicare visionem Heli. "
        },
        {
            "chapter": 3,
            "verse": 16,
            "name": "1 Samuel 3:16",
            "text": "Vocavit ergo Heli Samuelem, et dixit : Samuel fili mi ? Qui respondens ait : Præsto sum. "
        },
        {
            "chapter": 3,
            "verse": 17,
            "name": "1 Samuel 3:17",
            "text": "Et interrogavit eum : Quis est sermo, quem locutus est Dominus ad te ? oro te ne celaveris me : hæc faciat tibi Deus, et hæc addat, si absconderis a me sermonem ex omnibus verbis quæ dicta sunt tibi. "
        },
        {
            "chapter": 3,
            "verse": 18,
            "name": "1 Samuel 3:18",
            "text": "Indicavit itaque ei Samuel universos sermones, et non abscondit ab eo. Et ille respondit : Dominus est : quod bonum est in oculis suis faciat.  "
        },
        {
            "chapter": 3,
            "verse": 19,
            "name": "1 Samuel 3:19",
            "text": " Crevit autem Samuel, et Dominus erat cum eo, et non cecidit ex omnibus verbis ejus in terram. "
        },
        {
            "chapter": 3,
            "verse": 20,
            "name": "1 Samuel 3:20",
            "text": "Et cognovit universus Israël, a Dan usque Bersabee, quod fidelis Samuel propheta esset Domini. "
        },
        {
            "chapter": 3,
            "verse": 21,
            "name": "1 Samuel 3:21",
            "text": "Et addidit Dominus ut appareret in Silo, quoniam revelatus fuerat Dominus Samueli in Silo juxta verbum Domini. Et evenit sermo Samuelis universo Israëli.   "
        }
    ]
}