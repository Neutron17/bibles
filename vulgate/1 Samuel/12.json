{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 9,
    "book_name": "1 Samuel",
    "chapter": 12,
    "name": "1 Samuel 12",
    "verses": [
        {
            "chapter": 12,
            "verse": 1,
            "name": "1 Samuel 12:1",
            "text": "Dixit autem Samuel ad universum Israël : Ecce audivi vocem vestram juxta omnia quæ locuti estis ad me, et constitui super vos regem. "
        },
        {
            "chapter": 12,
            "verse": 2,
            "name": "1 Samuel 12:2",
            "text": "Et nunc rex graditur ante vos : ego autem senui, et incanui : porro filii mei vobiscum sunt : itaque conversatus coram vobis ab adolescentia mea usque ad hanc diem, ecce præsto sum. "
        },
        {
            "chapter": 12,
            "verse": 3,
            "name": "1 Samuel 12:3",
            "text": "Loquimini de me coram Domino, et coram christo ejus, utrum bovem cujusquam tulerim, aut asinum : si quempiam calumniatus sum, si oppressi aliquem, si de manu cujusquam munus accepi : et contemnam illud hodie, restituamque vobis. "
        },
        {
            "chapter": 12,
            "verse": 4,
            "name": "1 Samuel 12:4",
            "text": "Et dixerunt : Non es calumniatus nos, neque oppressisti, neque tulisti de manu alicujus quippiam. "
        },
        {
            "chapter": 12,
            "verse": 5,
            "name": "1 Samuel 12:5",
            "text": "Dixitque ad eos : Testis est Dominus adversum vos, et testis christus ejus in die hac, quia non inveneritis in manu mea quippiam. Et dixerunt : Testis.  "
        },
        {
            "chapter": 12,
            "verse": 6,
            "name": "1 Samuel 12:6",
            "text": " Et ait Samuel ad populum : Dominus, qui fecit Moysen et Aaron, et eduxit patres nostros de terra Ægypti. "
        },
        {
            "chapter": 12,
            "verse": 7,
            "name": "1 Samuel 12:7",
            "text": "Nunc ergo state, ut judicio contendam adversum vos coram Domino de omnibus misericordiis Domini quas fecit vobiscum et cum patribus vestris : "
        },
        {
            "chapter": 12,
            "verse": 8,
            "name": "1 Samuel 12:8",
            "text": "quomodo Jacob ingressus est in Ægyptum, et clamaverunt patres vestri ad Dominum : et misit Dominus Moysen et Aaron, et eduxit patres vestros de Ægypto, et collocavit eos in loco hoc. "
        },
        {
            "chapter": 12,
            "verse": 9,
            "name": "1 Samuel 12:9",
            "text": "Qui obliti sunt Domini Dei sui, et tradidit eos in manu Sisaræ magistri militiæ Hasor, et in manu Philisthinorum, et in manu regis Moab : et pugnaverunt adversum eos. "
        },
        {
            "chapter": 12,
            "verse": 10,
            "name": "1 Samuel 12:10",
            "text": "Postea autem clamaverunt ad Dominum, et dixerunt : Peccavimus, quia dereliquimus Dominum, et servivimus Baalim et Astaroth : nunc ergo erue nos de manu inimicorum nostrorum, et serviemus tibi. "
        },
        {
            "chapter": 12,
            "verse": 11,
            "name": "1 Samuel 12:11",
            "text": "Et misit Dominus Jerobaal, et Badan, et Jephte, et Samuel, et eruit vos de manu inimicorum vestrorum per circuitum, et habitastis confidenter. "
        },
        {
            "chapter": 12,
            "verse": 12,
            "name": "1 Samuel 12:12",
            "text": "Videntes autem quod Naas rex filiorum Ammon venisset adversum vos, dixistis mihi : Nequaquam, sed rex imperabit nobis : cum Dominus Deus vester regnaret in vobis. "
        },
        {
            "chapter": 12,
            "verse": 13,
            "name": "1 Samuel 12:13",
            "text": "Nunc ergo præsto est rex vester, quem elegistis et petistis : ecce dedit vobis Dominus regem. "
        },
        {
            "chapter": 12,
            "verse": 14,
            "name": "1 Samuel 12:14",
            "text": "Si timueritis Dominum, et servieritis ei, et audieritis vocem ejus, et non exasperaveritis os Domini, eritis et vos, et rex qui imperat vobis, sequentes Dominum Deum vestrum : "
        },
        {
            "chapter": 12,
            "verse": 15,
            "name": "1 Samuel 12:15",
            "text": "si autem non audieritis vocem Domini, sed exasperaveritis sermones ejus, erit manus Domini super vos, et super patres vestros. "
        },
        {
            "chapter": 12,
            "verse": 16,
            "name": "1 Samuel 12:16",
            "text": "Sed et nunc state, et videte rem istam grandem quam facturus est Dominus in conspectu vestro. "
        },
        {
            "chapter": 12,
            "verse": 17,
            "name": "1 Samuel 12:17",
            "text": "Numquid non messis tritici est hodie ? invocabo Dominum, et dabit voces et pluvias : et scietis, et videbitis, quia grande malum feceritis vobis in conspectu Domini, petentes super vos regem. "
        },
        {
            "chapter": 12,
            "verse": 18,
            "name": "1 Samuel 12:18",
            "text": "Et clamavit Samuel ad Dominum, et dedit Dominus voces et pluvias in illa die.  "
        },
        {
            "chapter": 12,
            "verse": 19,
            "name": "1 Samuel 12:19",
            "text": " Et timuit omnis populus nimis Dominum et Samuelem, et dixit universus populus ad Samuelem : Ora pro servis tuis ad Dominum Deum tuum, ut non moriamur : addidimus enim universis peccatis nostris malum, ut peteremus nobis regem. "
        },
        {
            "chapter": 12,
            "verse": 20,
            "name": "1 Samuel 12:20",
            "text": "Dixit autem Samuel ad populum : Nolite timere : vos fecistis universum malum hoc, verumtamen nolite recedere a tergo Domini, sed servite Domino in omni corde vestro. "
        },
        {
            "chapter": 12,
            "verse": 21,
            "name": "1 Samuel 12:21",
            "text": "Et nolite declinare post vana, quæ non proderunt vobis, neque eruent vos, quia vana sunt. "
        },
        {
            "chapter": 12,
            "verse": 22,
            "name": "1 Samuel 12:22",
            "text": "Et non derelinquet Dominus populum suum propter nomen suum magnum : quia juravit Dominus facere vos sibi populum. "
        },
        {
            "chapter": 12,
            "verse": 23,
            "name": "1 Samuel 12:23",
            "text": "Absit autem a me hoc peccatum in Dominum, ut cessem orare pro vobis, et docebo vos viam bonam et rectam. "
        },
        {
            "chapter": 12,
            "verse": 24,
            "name": "1 Samuel 12:24",
            "text": "Igitur timete Dominum, et servite ei in veritate, et ex toto corde vestro : vidistis enim magnifica quæ in vobis gesserit. "
        },
        {
            "chapter": 12,
            "verse": 25,
            "name": "1 Samuel 12:25",
            "text": "Quod si perseveraveritis in malitia, et vos et rex vester pariter peribitis.   "
        }
    ]
}