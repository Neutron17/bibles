{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 9,
    "book_name": "1 Samuel",
    "chapter": 14,
    "name": "1 Samuel 14",
    "verses": [
        {
            "chapter": 14,
            "verse": 1,
            "name": "1 Samuel 14:1",
            "text": "Et accidit quadam die ut diceret Jonathas filius Saul ad adolescentem armigerum suum : Veni, et transeamus ad stationem Philisthinorum, quæ est trans locum illum. Patri autem suo hoc ipsum non indicavit. "
        },
        {
            "chapter": 14,
            "verse": 2,
            "name": "1 Samuel 14:2",
            "text": "Porro Saul morabatur in extrema parte Gabaa sub malogranato, quæ erat in Magron : et erat populus cum eo quasi sexcentorum virorum. "
        },
        {
            "chapter": 14,
            "verse": 3,
            "name": "1 Samuel 14:3",
            "text": "Et Achias filius Achitob fratris Ichabod filii Phinees, qui ortus fuerat ex Heli sacerdote Domini in Silo, portabat ephod. Sed et populus ignorabat quo isset Jonathas. "
        },
        {
            "chapter": 14,
            "verse": 4,
            "name": "1 Samuel 14:4",
            "text": "Erant autem inter ascensus per quos nitebatur Jonathas transire ad stationem Philisthinorum, eminentes petræ ex utraque parte, et quasi in modum dentium scopuli hinc et inde prærupti : nomen uni Boses, et nomen alteri Sene : "
        },
        {
            "chapter": 14,
            "verse": 5,
            "name": "1 Samuel 14:5",
            "text": "unus scopulus prominens ad aquilonem ex adverso Machmas, et alter ad meridiem contra Gabaa. "
        },
        {
            "chapter": 14,
            "verse": 6,
            "name": "1 Samuel 14:6",
            "text": "Dixit autem Jonathas ad adolescentem armigerum suum : Veni, transeamus ad stationem incircumcisorum horum, si forte faciat Dominus pro nobis : quia non est Domino difficile salvare, vel in multis, vel in paucis. "
        },
        {
            "chapter": 14,
            "verse": 7,
            "name": "1 Samuel 14:7",
            "text": "Dixitque ei armiger suus : Fac omnia quæ placent animo tuo : perge quo cupis, et ero tecum ubicumque volueris. "
        },
        {
            "chapter": 14,
            "verse": 8,
            "name": "1 Samuel 14:8",
            "text": "Et ait Jonathas : Ecce nos transimus ad viros istos. Cumque apparuerimus eis, "
        },
        {
            "chapter": 14,
            "verse": 9,
            "name": "1 Samuel 14:9",
            "text": "si taliter locuti fuerint ad nos : Manete donec veniamus ad vos : stemus in loco nostro, nec ascendamus ad eos. "
        },
        {
            "chapter": 14,
            "verse": 10,
            "name": "1 Samuel 14:10",
            "text": "Si autem dixerint : Ascendite ad nos : ascendamus, quia tradidit eos Dominus in manibus nostris : hoc erit nobis signum. "
        },
        {
            "chapter": 14,
            "verse": 11,
            "name": "1 Samuel 14:11",
            "text": "Apparuit igitur uterque stationi Philisthinorum : dixeruntque Philisthiim : En Hebræi egrediuntur de cavernis in quibus absconditi fuerant. "
        },
        {
            "chapter": 14,
            "verse": 12,
            "name": "1 Samuel 14:12",
            "text": "Et locuti sunt viri de statione ad Jonathan et ad armigerum ejus, dixeruntque : Ascendite ad nos, et ostendemus vobis rem. Et ait Jonathas ad armigerum suum : Ascendamus : sequere me : tradidit enim Dominus eos in manus Israël. "
        },
        {
            "chapter": 14,
            "verse": 13,
            "name": "1 Samuel 14:13",
            "text": "Ascendit autem Jonathas manibus et pedibus reptans, et armiger ejus post eum. Itaque alii cadebant ante Jonathan, alios armiger ejus interficiebat sequens eum. "
        },
        {
            "chapter": 14,
            "verse": 14,
            "name": "1 Samuel 14:14",
            "text": "Et facta est plaga prima qua percussit Jonathas et armiger ejus, quasi viginti virorum in media parte jugeri quam par boum in die arare consuevit. "
        },
        {
            "chapter": 14,
            "verse": 15,
            "name": "1 Samuel 14:15",
            "text": "Et factum est miraculum in castris per agros : sed et omnis populus stationis eorum qui ierant ad prædandum, obstupuit, et conturbata est terra : et accidit quasi miraculum a Deo. "
        },
        {
            "chapter": 14,
            "verse": 16,
            "name": "1 Samuel 14:16",
            "text": "Et respexerunt speculatores Saul qui erant in Gabaa Benjamin, et ecce multitudo prostrata, et huc illucque diffugiens. "
        },
        {
            "chapter": 14,
            "verse": 17,
            "name": "1 Samuel 14:17",
            "text": "Et ait Saul populo qui erat cum eo : Requirite, et videte quis abierit ex nobis. Cumque requisissent, repertum est non adesse Jonathan et armigerum ejus. "
        },
        {
            "chapter": 14,
            "verse": 18,
            "name": "1 Samuel 14:18",
            "text": "Et ait Saul ad Achiam : Applica arcam Dei. (Erat enim ibi arca Dei in die illa cum filiis Israël.) "
        },
        {
            "chapter": 14,
            "verse": 19,
            "name": "1 Samuel 14:19",
            "text": "Cumque loqueretur Saul ad sacerdotem, tumultus magnus exortus est in castris Philisthinorum : crescebatque paulatim, et clarius resonabat. Et ait Saul ad sacerdotem : Contrahe manum tuam.  "
        },
        {
            "chapter": 14,
            "verse": 20,
            "name": "1 Samuel 14:20",
            "text": " Conclamavit ergo Saul, et omnis populus qui erat cum eo, et venerunt usque ad locum certaminis : et ecce versus fuerat gladius uniuscujusque ad proximum suum, et cædes magna nimis. "
        },
        {
            "chapter": 14,
            "verse": 21,
            "name": "1 Samuel 14:21",
            "text": "Sed et Hebræi qui fuerant cum Philisthiim heri et nudiustertius, ascenderantque cum eis in castris, reversi sunt ut essent cum Israël qui erant cum Saul et Jonatha. "
        },
        {
            "chapter": 14,
            "verse": 22,
            "name": "1 Samuel 14:22",
            "text": "Omnes quoque Israëlitæ qui se absconderant in monte Ephraim, audientes quod fugissent Philisthæi, sociaverunt se cum suis in prælio. Et erant cum Saul quasi decem millia virorum. "
        },
        {
            "chapter": 14,
            "verse": 23,
            "name": "1 Samuel 14:23",
            "text": "Et salvavit Dominus in die illa Israël : pugna autem pervenit usque ad Bethaven. "
        },
        {
            "chapter": 14,
            "verse": 24,
            "name": "1 Samuel 14:24",
            "text": "Et viri Israël sociati sunt sibi in die illa : adjuravit autem Saul populum, dicens : Maledictus vir qui comederit panem usque ad vesperam, donec ulciscar de inimicis meis. Et non manducavit universus populus panem : "
        },
        {
            "chapter": 14,
            "verse": 25,
            "name": "1 Samuel 14:25",
            "text": "omneque terræ vulgus venit in saltum, in quo erat mel super faciem agri. "
        },
        {
            "chapter": 14,
            "verse": 26,
            "name": "1 Samuel 14:26",
            "text": "Ingressus est itaque populus saltum, et apparuit fluens mel, nullusque applicuit manum ad os suum : timebat enim populus juramentum.  "
        },
        {
            "chapter": 14,
            "verse": 27,
            "name": "1 Samuel 14:27",
            "text": " Porro Jonathas non audierat cum adjuraret pater ejus populum : extenditque summitatem virgæ quam habebat in manu, et intinxit in favum mellis : et convertit manum suam ad os suum, et illuminati sunt oculi ejus. "
        },
        {
            "chapter": 14,
            "verse": 28,
            "name": "1 Samuel 14:28",
            "text": "Respondensque unus de populo, ait : Jurejurando constrinxit pater tuus populum, dicens : Maledictus vir qui comederit panem hodie. (Defecerat autem populus.) "
        },
        {
            "chapter": 14,
            "verse": 29,
            "name": "1 Samuel 14:29",
            "text": "Dixitque Jonathas : Turbavit pater meus terram : vidistis ipsi quia illuminati sunt oculi mei, eo quod gustaverim paululum de melle isto : "
        },
        {
            "chapter": 14,
            "verse": 30,
            "name": "1 Samuel 14:30",
            "text": "quanto magis si comedisset populus de præda inimicorum suorum, quam reperit ? nonne major plaga facta fuisset in Philisthiim ? "
        },
        {
            "chapter": 14,
            "verse": 31,
            "name": "1 Samuel 14:31",
            "text": "Percusserunt ergo in die illa Philisthæos a Machmis usque in Ajalon.   Defatigatus est autem populus nimis : "
        },
        {
            "chapter": 14,
            "verse": 32,
            "name": "1 Samuel 14:32",
            "text": "et versus ad prædam tulit oves, et boves, et vitulos, et mactaverunt in terra : comeditque populus cum sanguine. "
        },
        {
            "chapter": 14,
            "verse": 33,
            "name": "1 Samuel 14:33",
            "text": "Nuntiaverunt autem Sauli dicentes quod populus peccasset Domino, comedens cum sanguine. Qui ait : Prævaricati estis : volvite ad me jam nunc saxum grande. "
        },
        {
            "chapter": 14,
            "verse": 34,
            "name": "1 Samuel 14:34",
            "text": "Et dixit Saul : Dispergimini in vulgus, et dicite eis ut adducat ad me unusquisque bovem suum et arietem, et occidite super istud, et vescimini, et non peccabitis Domino comedentes cum sanguine. Adduxit itaque omnis populus unusquisque bovem in manu sua usque ad noctem : et occiderunt ibi. "
        },
        {
            "chapter": 14,
            "verse": 35,
            "name": "1 Samuel 14:35",
            "text": "Ædificavit autem Saul altare Domino, tuncque primum cœpit ædificare altare Domino.  "
        },
        {
            "chapter": 14,
            "verse": 36,
            "name": "1 Samuel 14:36",
            "text": " Et dixit Saul : Irruamus super Philisthæos nocte, et vastemus eos usque dum illucescat mane, nec relinquamus ex eis virum. Dixitque populus : Omne quod bonum videtur in oculis tuis, fac. Et ait sacerdos : Accedamus huc ad Deum. "
        },
        {
            "chapter": 14,
            "verse": 37,
            "name": "1 Samuel 14:37",
            "text": "Et consuluit Saul Dominum : Num persequar Philisthiim ? si trades eos in manus Israël ? Et non respondit ei in die illa. "
        },
        {
            "chapter": 14,
            "verse": 38,
            "name": "1 Samuel 14:38",
            "text": "Dixitque Saul : Applicate huc universos angulos populi : et scitote, et videte per quem acciderit peccatum hoc hodie. "
        },
        {
            "chapter": 14,
            "verse": 39,
            "name": "1 Samuel 14:39",
            "text": "Vivit Dominus salvator Israël, quia si per Jonathan filium meum factum est, absque retractione morietur. Ad quod nullus contradixit ei de omni populo. "
        },
        {
            "chapter": 14,
            "verse": 40,
            "name": "1 Samuel 14:40",
            "text": "Et ait ad universum Israël : Separamini vos in partem unam, et ego cum Jonatha filio meo ero in parte altera. Responditque populus ad Saul : Quod bonum videtur in oculis tuis, fac.  "
        },
        {
            "chapter": 14,
            "verse": 41,
            "name": "1 Samuel 14:41",
            "text": " Et dixit Saul ad Dominum Deum Israël : Domine Deus Israël, da indicium : quid est quod non responderis servo tuo hodie ? si in me, aut in Jonatha filio meo, est iniquitas hæc, da ostensionem : aut si hæc iniquitas est in populo tuo, da sanctitatem. Et deprehensus est Jonathas et Saul : populus autem exivit. "
        },
        {
            "chapter": 14,
            "verse": 42,
            "name": "1 Samuel 14:42",
            "text": "Et ait Saul : Mittite sortem inter me et inter Jonathan filium meum. Et captus est Jonathas. "
        },
        {
            "chapter": 14,
            "verse": 43,
            "name": "1 Samuel 14:43",
            "text": "Dixit autem Saul ad Jonathan : Indica mihi quid feceris. Et indicavit ei Jonathas, et ait : Gustans gustavi in summitate virgæ quæ erat in manu mea, paululum mellis, et ecce ego morior. "
        },
        {
            "chapter": 14,
            "verse": 44,
            "name": "1 Samuel 14:44",
            "text": "Et ait Saul : Hæc faciat mihi Deus, et hæc addat, quia morte morieris, Jonatha. "
        },
        {
            "chapter": 14,
            "verse": 45,
            "name": "1 Samuel 14:45",
            "text": "Dixitque populus ad Saul : Ergone Jonathas morietur, qui fecit salutem hanc magnam in Israël ? hoc nefas est : vivit Dominus, si ceciderit capillus de capite ejus in terram, quia cum Deo operatus est hodie. Liberavit ergo populus Jonathan, ut non moreretur. "
        },
        {
            "chapter": 14,
            "verse": 46,
            "name": "1 Samuel 14:46",
            "text": "Recessitque Saul, nec persecutus est Philisthiim : porro Philisthiim abierunt in loca sua.  "
        },
        {
            "chapter": 14,
            "verse": 47,
            "name": "1 Samuel 14:47",
            "text": " Et Saul, confirmato regno super Israël, pugnabat per circuitum adversum omnes inimicos ejus, contra Moab, et filios Ammon, et Edom, et reges Soba, et Philisthæos : et quocumque se verterat, superabat. "
        },
        {
            "chapter": 14,
            "verse": 48,
            "name": "1 Samuel 14:48",
            "text": "Congregatoque exercitu, percussit Amalec, et eruit Israël de manu vastatorum ejus. "
        },
        {
            "chapter": 14,
            "verse": 49,
            "name": "1 Samuel 14:49",
            "text": "Fuerunt autem filii Saul, Jonathas, et Jessui, et Melchisua : et nomina duarum filiarum ejus, nomen primogenitæ Merob, et nomen minoris Michol. "
        },
        {
            "chapter": 14,
            "verse": 50,
            "name": "1 Samuel 14:50",
            "text": "Et nomen uxoris Saul Achinoam filia Achimaas : et nomen principis militiæ ejus Abner filius Ner, patruelis Saul. "
        },
        {
            "chapter": 14,
            "verse": 51,
            "name": "1 Samuel 14:51",
            "text": "Porro Cis fuit pater Saul, et Ner pater Abner, filius Abiel. "
        },
        {
            "chapter": 14,
            "verse": 52,
            "name": "1 Samuel 14:52",
            "text": "Erat autem bellum potens adversum Philisthæos omnibus diebus Saul. Nam quemcumque viderat Saul virum fortem, et aptum ad prælium, sociabat eum sibi.   "
        }
    ]
}