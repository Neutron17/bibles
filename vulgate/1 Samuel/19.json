{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 9,
    "book_name": "1 Samuel",
    "chapter": 19,
    "name": "1 Samuel 19",
    "verses": [
        {
            "chapter": 19,
            "verse": 1,
            "name": "1 Samuel 19:1",
            "text": "Locutus est autem Saul ad Jonathan filium suum, et ad omnes servos suos, ut occiderent David. Porro Jonathas filius Saul diligebat David valde : "
        },
        {
            "chapter": 19,
            "verse": 2,
            "name": "1 Samuel 19:2",
            "text": "et indicavit Jonathas David, dicens : Quærit Saul pater meus occidere te : quapropter observa te, quæso, mane : et manebis clam, et absconderis. "
        },
        {
            "chapter": 19,
            "verse": 3,
            "name": "1 Samuel 19:3",
            "text": "Ego autem egrediens stabo juxta patrem meum in agro, ubicumque fueris : et ego loquar de te ad patrem meum, et quodcumque videro, nuntiabo tibi. "
        },
        {
            "chapter": 19,
            "verse": 4,
            "name": "1 Samuel 19:4",
            "text": "Locutus est ergo Jonathas de David bona ad Saul patrem suum : dixitque ad eum : Ne pecces rex in servum tuum David, quia non peccavit tibi, et opera ejus bona sunt tibi valde. "
        },
        {
            "chapter": 19,
            "verse": 5,
            "name": "1 Samuel 19:5",
            "text": "Et posuit animam suam in manu sua, et percussit Philisthæum, et fecit Dominus salutem magnam universo Israëli : vidisti, et lætatus es. Quare ergo peccas in sanguine innoxio, interficiens David, qui est absque culpa ? "
        },
        {
            "chapter": 19,
            "verse": 6,
            "name": "1 Samuel 19:6",
            "text": "Quod cum audisset Saul, placatus voce Jonathæ, juravit : Vivit Dominus, quia non occidetur. "
        },
        {
            "chapter": 19,
            "verse": 7,
            "name": "1 Samuel 19:7",
            "text": "Vocavit itaque Jonathas David, et indicavit ei omnia verba hæc : et introduxit Jonathas David ad Saul, et fuit ante eum sicut fuerat heri et nudiustertius. "
        },
        {
            "chapter": 19,
            "verse": 8,
            "name": "1 Samuel 19:8",
            "text": "Motum est autem rursum bellum : et egressus David, pugnavit adversum Philisthiim : percussitque eos plaga magna, et fugerunt a facie ejus. "
        },
        {
            "chapter": 19,
            "verse": 9,
            "name": "1 Samuel 19:9",
            "text": "Et factus est spiritus Domini malus in Saul : sedebat autem in domo sua, et tenebat lanceam : porro David psallebat manu sua. "
        },
        {
            "chapter": 19,
            "verse": 10,
            "name": "1 Samuel 19:10",
            "text": "Nisusque est Saul configere David lancea in pariete, et declinavit David a facie Saul : lancea autem casso vulnere perlata est in parietem, et David fugit, et salvatus est nocte illa.  "
        },
        {
            "chapter": 19,
            "verse": 11,
            "name": "1 Samuel 19:11",
            "text": " Misit ergo Saul satellites suos in domum David, ut custodirent eum, et interficeretur mane. Quod cum annuntiasset David Michol uxor sua, dicens : Nisi salvaveris te nocte hac, cras morieris : "
        },
        {
            "chapter": 19,
            "verse": 12,
            "name": "1 Samuel 19:12",
            "text": "deposuit eum per fenestram. Porro ille abiit et aufugit, atque salvatus est. "
        },
        {
            "chapter": 19,
            "verse": 13,
            "name": "1 Samuel 19:13",
            "text": "Tulit autem Michol statuam, et posuit eam super lectum, et pellem pilosam caprarum posuit ad caput ejus, et operuit eam vestimentis. "
        },
        {
            "chapter": 19,
            "verse": 14,
            "name": "1 Samuel 19:14",
            "text": "Misit autem Saul apparitores, qui raperent David : et responsum est quod ægrotaret. "
        },
        {
            "chapter": 19,
            "verse": 15,
            "name": "1 Samuel 19:15",
            "text": "Rursumque misit Saul nuntios ut viderent David, dicens : Afferte eum ad me in lecto, ut occidatur. "
        },
        {
            "chapter": 19,
            "verse": 16,
            "name": "1 Samuel 19:16",
            "text": "Cumque venissent nuntii, inventum est simulacrum super lectum, et pellis caprarum ad caput ejus. "
        },
        {
            "chapter": 19,
            "verse": 17,
            "name": "1 Samuel 19:17",
            "text": "Dixitque Saul ad Michol : Quare sic illusisti mihi, et dimisisti inimicum meum ut fugeret ? Et respondit Michol ad Saul : Quia ipse locutus est mihi : Dimitte me, alioquin interficiam te.  "
        },
        {
            "chapter": 19,
            "verse": 18,
            "name": "1 Samuel 19:18",
            "text": " David autem fugiens salvatus est, et venit ad Samuel in Ramatha, et nuntiavit ei omnia quæ fecerat sibi Saul : et abierunt ipse et Samuel, et morati sunt in Najoth. "
        },
        {
            "chapter": 19,
            "verse": 19,
            "name": "1 Samuel 19:19",
            "text": "Nuntiatum est autem Sauli a dicentibus : Ecce David in Najoth in Ramatha. "
        },
        {
            "chapter": 19,
            "verse": 20,
            "name": "1 Samuel 19:20",
            "text": "Misit ergo Saul lictores, ut raperent David : qui cum vidissent cuneum prophetarum vaticinantium, et Samuelem stantem super eos, factus est etiam spiritus Domini in illis, et prophetare cœperunt etiam ipsi. "
        },
        {
            "chapter": 19,
            "verse": 21,
            "name": "1 Samuel 19:21",
            "text": "Quod cum nuntiatum esset Sauli, misit et alios nuntios : prophetaverunt autem et illi. Et rursum misit Saul tertios nuntios : qui et ipsi prophetaverunt. Et iratus iracundia Saul, "
        },
        {
            "chapter": 19,
            "verse": 22,
            "name": "1 Samuel 19:22",
            "text": "abiit etiam ipse in Ramatha, et venit usque ad cisternam magnam quæ est in Socho, et interrogavit, et dixit : In quo loco sunt Samuel et David ? Dictumque est ei : Ecce in Najoth sunt in Ramatha. "
        },
        {
            "chapter": 19,
            "verse": 23,
            "name": "1 Samuel 19:23",
            "text": "Et abiit in Najoth in Ramatha, et factus est etiam super eum spiritus Domini, et ambulabat ingrediens, et prophetabat usque dum veniret in Najoth in Ramatha. "
        },
        {
            "chapter": 19,
            "verse": 24,
            "name": "1 Samuel 19:24",
            "text": "Et expoliavit etiam ipse se vestimentis suis, et prophetavit cum ceteris coram Samuele, et cecidit nudus tota die illa et nocte. Unde et exivit proverbium : Num et Saul inter prophetas ?   "
        }
    ]
}