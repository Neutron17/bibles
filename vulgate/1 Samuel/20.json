{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 9,
    "book_name": "1 Samuel",
    "chapter": 20,
    "name": "1 Samuel 20",
    "verses": [
        {
            "chapter": 20,
            "verse": 1,
            "name": "1 Samuel 20:1",
            "text": "Fugit autem David de Najoth, quæ est in Ramatha, veniensque locutus est coram Jonatha : Quid feci ? quæ est iniquitas mea, et quod peccatum meum in patrem tuum, quia quærit animam meam ? "
        },
        {
            "chapter": 20,
            "verse": 2,
            "name": "1 Samuel 20:2",
            "text": "Qui dixit ei : Absit, non morieris : neque enim faciet pater meus quidquam grande vel parvum, nisi prius indicaverit mihi : hunc ergo celavit me pater meus sermonem tantummodo ? nequaquam erit istud. "
        },
        {
            "chapter": 20,
            "verse": 3,
            "name": "1 Samuel 20:3",
            "text": "Et juravit rursum Davidi. Et ille ait : Scit profecto pater tuus quia inveni gratiam in oculis tuis, et dicet : Nesciat hoc Jonathas, ne forte tristetur. Quinimmo vivit Dominus, et vivit anima tua, quia uno tantum (ut ita dicam) gradu ego morsque dividimur. "
        },
        {
            "chapter": 20,
            "verse": 4,
            "name": "1 Samuel 20:4",
            "text": "Et ait Jonathas ad David : Quodcumque dixerit mihi anima tua, faciam tibi. "
        },
        {
            "chapter": 20,
            "verse": 5,
            "name": "1 Samuel 20:5",
            "text": "Dixit autem David ad Jonathan : Ecce calendæ sunt crastino, et ego ex more sedere soleo juxta regem ad vescendum : dimitte ergo me ut abscondar in agro usque ad vesperam diei tertiæ. "
        },
        {
            "chapter": 20,
            "verse": 6,
            "name": "1 Samuel 20:6",
            "text": "Si respiciens requisierit me pater tuus, respondebis ei : Rogavit me David ut iret celeriter in Bethlehem civitatem suam, quia victimæ solemnes ibi sunt universis contribulibus suis. "
        },
        {
            "chapter": 20,
            "verse": 7,
            "name": "1 Samuel 20:7",
            "text": "Si dixerit : Bene : pax erit servo tuo. Si autem fuerit iratus, scito quia completa est malitia ejus. "
        },
        {
            "chapter": 20,
            "verse": 8,
            "name": "1 Samuel 20:8",
            "text": "Fac ergo misericordiam in servum tuum, quia fœdus Domini me famulum tuum tecum inire fecisti : si autem est iniquitas aliqua in me, tu me interfice, et ad patrem tuum ne introducas me. "
        },
        {
            "chapter": 20,
            "verse": 9,
            "name": "1 Samuel 20:9",
            "text": "Et ait Jonathas : Absit hoc a te : neque enim fieri potest, ut si certe cognovero completam esse patris mei malitiam contra te, non annuntiem tibi. "
        },
        {
            "chapter": 20,
            "verse": 10,
            "name": "1 Samuel 20:10",
            "text": "Responditque David ad Jonathan : Quis renuntiabit mihi, si quid forte responderit tibi pater tuus dure de me ?  "
        },
        {
            "chapter": 20,
            "verse": 11,
            "name": "1 Samuel 20:11",
            "text": " Et ait Jonathas ad David : Veni, et egrediamur foras in agrum. Cumque exissent ambo in agrum, "
        },
        {
            "chapter": 20,
            "verse": 12,
            "name": "1 Samuel 20:12",
            "text": "ait Jonathas ad David : Domine Deus Israël, si investigavero sententiam patris mei crastino vel perendie, et aliquid boni fuerit super David, et non statim misero ad te, et notum tibi fecero, "
        },
        {
            "chapter": 20,
            "verse": 13,
            "name": "1 Samuel 20:13",
            "text": "hæc faciat Dominus Jonathæ, et hæc addat. Si autem perseveraverit patris mei malitia adversum te, revelabo aurem tuam, et dimittam te, ut vadas in pace, et sit Dominus tecum, sicut fuit cum patre meo. "
        },
        {
            "chapter": 20,
            "verse": 14,
            "name": "1 Samuel 20:14",
            "text": "Et si vixero, facies mihi misericordiam Domini : si vero mortuus fuero, "
        },
        {
            "chapter": 20,
            "verse": 15,
            "name": "1 Samuel 20:15",
            "text": "non auferes misericordiam tuam a domo mea usque in sempiternum, quando eradicaverit Dominus inimicos David, unumquemque de terra : auferat Jonathan de domo sua, et requirat Dominus de manu inimicorum David. "
        },
        {
            "chapter": 20,
            "verse": 16,
            "name": "1 Samuel 20:16",
            "text": "Pepigit ergo Jonathas fœdus cum domo David : et requisivit Dominus de manu inimicorum David. "
        },
        {
            "chapter": 20,
            "verse": 17,
            "name": "1 Samuel 20:17",
            "text": "Et addidit Jonathas dejerare David, eo quod diligeret illum : sicut enim animam suam, ita diligebat eum. "
        },
        {
            "chapter": 20,
            "verse": 18,
            "name": "1 Samuel 20:18",
            "text": "Dixitque ad eum Jonathas : Cras calendæ sunt, et requireris : "
        },
        {
            "chapter": 20,
            "verse": 19,
            "name": "1 Samuel 20:19",
            "text": "requiretur enim sessio tua usque perendie. Descendes ergo festinus, et venies in locum ubi celandus es in die qua operari licet, et sedebis juxta lapidem cui nomen est Ezel. "
        },
        {
            "chapter": 20,
            "verse": 20,
            "name": "1 Samuel 20:20",
            "text": "Et ego tres sagittas mittam juxta eum, et jaciam quasi exercens me ad signum. "
        },
        {
            "chapter": 20,
            "verse": 21,
            "name": "1 Samuel 20:21",
            "text": "Mittam quoque et puerum, dicens ei : Vade, et affer mihi sagittas. "
        },
        {
            "chapter": 20,
            "verse": 22,
            "name": "1 Samuel 20:22",
            "text": "Si dixero puero : Ecce sagittæ intra te sunt, tolle eas : tu veni ad me, quia pax tibi est, et nihil est mali, vivit Dominus. Si autem sic locutus fuero puero : Ecce sagittæ ultra te sunt : vade in pace, quia dimisit te Dominus. "
        },
        {
            "chapter": 20,
            "verse": 23,
            "name": "1 Samuel 20:23",
            "text": "De verbo autem quod locuti sumus ego et tu, sit Dominus inter me et te usque in sempiternum.  "
        },
        {
            "chapter": 20,
            "verse": 24,
            "name": "1 Samuel 20:24",
            "text": " Absconditus est ergo David in agro, et venerunt calendæ, et sedit rex ad comedendum panem. "
        },
        {
            "chapter": 20,
            "verse": 25,
            "name": "1 Samuel 20:25",
            "text": "Cumque sedisset rex super cathedram suam (secundum consuetudinem) quæ erat juxta parietem, surrexit Jonathas, et sedit Abner ex latere Saul : vacuusque apparuit locus David. "
        },
        {
            "chapter": 20,
            "verse": 26,
            "name": "1 Samuel 20:26",
            "text": "Et non est locutus Saul quidquam in die illa : cogitabat enim quod forte evenisset ei, ut non esset mundus, nec purificatus. "
        },
        {
            "chapter": 20,
            "verse": 27,
            "name": "1 Samuel 20:27",
            "text": "Cumque illuxisset dies secunda post calendas, rursus apparuit vacuus locus David. Dixitque Saul ad Jonathan filium suum : Cur non venit filius Isai nec heri nec hodie ad vescendum ? "
        },
        {
            "chapter": 20,
            "verse": 28,
            "name": "1 Samuel 20:28",
            "text": "Responditque Jonathas Sauli : Rogavit me obnixe ut iret in Bethlehem, "
        },
        {
            "chapter": 20,
            "verse": 29,
            "name": "1 Samuel 20:29",
            "text": "et ait : Dimitte me, quoniam sacrificium solemne est in civitate, unus de fratribus meis accersivit me : nunc ergo si inveni gratiam in oculis tuis, vadam cito, et videbo fratres meos. Ob hanc causam non venit ad mensam regis. "
        },
        {
            "chapter": 20,
            "verse": 30,
            "name": "1 Samuel 20:30",
            "text": "Iratus autem Saul adversum Jonathan, dixit ei : Fili mulieris virum ultro rapientis, numquid ignoro quia diligis filium Isai in confusionem tuam, et in confusionem ignominiosæ matris tuæ ? "
        },
        {
            "chapter": 20,
            "verse": 31,
            "name": "1 Samuel 20:31",
            "text": "Omnibus enim diebus quibus filius Isai vixerit super terram, non stabilieris tu, neque regnum tuum. Itaque jam nunc mitte, et adduc eum ad me : quia filius mortis est. "
        },
        {
            "chapter": 20,
            "verse": 32,
            "name": "1 Samuel 20:32",
            "text": "Respondens autem Jonathas Sauli patri suo, ait : Quare morietur ? quid fecit ? "
        },
        {
            "chapter": 20,
            "verse": 33,
            "name": "1 Samuel 20:33",
            "text": "Et arripuit Saul lanceam ut percuteret eum. Et intellexit Jonathas quod definitum esset a patre suo, ut interficeret David. "
        },
        {
            "chapter": 20,
            "verse": 34,
            "name": "1 Samuel 20:34",
            "text": "Surrexit ergo Jonathas a mensa in ira furoris, et non comedit in die calendarum secunda panem. Contristatus est enim super David, eo quod confudisset eum pater suus. "
        },
        {
            "chapter": 20,
            "verse": 35,
            "name": "1 Samuel 20:35",
            "text": "Cumque illuxisset mane, venit Jonathas in agrum juxta placitum David, et puer parvulus cum eo. "
        },
        {
            "chapter": 20,
            "verse": 36,
            "name": "1 Samuel 20:36",
            "text": "Et ait ad puerum suum : Vade, et affer mihi sagittas quas ego jacio. Cumque puer cucurrisset, jecit aliam sagittam trans puerum. "
        },
        {
            "chapter": 20,
            "verse": 37,
            "name": "1 Samuel 20:37",
            "text": "Venit itaque puer ad locum jaculi quod miserat Jonathas : et clamavit Jonathas post tergum pueri, et ait : Ecce ibi est sagitta porro ultra te. "
        },
        {
            "chapter": 20,
            "verse": 38,
            "name": "1 Samuel 20:38",
            "text": "Clamavitque iterum Jonathas post tergum pueri, dicens : Festina velociter, ne steteris. Collegit autem puer Jonathæ sagittas, et attulit ad dominum suum : "
        },
        {
            "chapter": 20,
            "verse": 39,
            "name": "1 Samuel 20:39",
            "text": "et quid ageretur, penitus ignorabat, tantummodo enim Jonathas et David rem noverant. "
        },
        {
            "chapter": 20,
            "verse": 40,
            "name": "1 Samuel 20:40",
            "text": "Dedit ergo Jonathas arma sua puero, et dixit ei : Vade, et defer in civitatem. "
        },
        {
            "chapter": 20,
            "verse": 41,
            "name": "1 Samuel 20:41",
            "text": "Cumque abiisset puer, surrexit David de loco qui vergebat ad austrum, et cadens pronus in terram, adoravit tertio : et osculantes se alterutrum, fleverunt pariter, David autem amplius. "
        },
        {
            "chapter": 20,
            "verse": 42,
            "name": "1 Samuel 20:42",
            "text": "Dixit ergo Jonathas ad David : Vade in pace : quæcumque juravimus ambo in nomine Domini, dicentes : Dominus sit inter me et te, et inter semen meum et semen tuum usque in sempiternum. "
        },
        {
            "chapter": 20,
            "verse": 43,
            "name": "1 Samuel 20:43",
            "text": "Et surrexit David, et abiit : sed et Jonathas ingressus est civitatem.   "
        }
    ]
}