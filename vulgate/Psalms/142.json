{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 19,
    "book_name": "Psalms",
    "chapter": 142,
    "name": "Psalms 142",
    "verses": [
        {
            "chapter": 142,
            "verse": 1,
            "name": "Psalms 142:1",
            "text": "Psalmus David, quando persequebatur eum Absalom filius ejus.   Domine, exaudi orationem meam ;  auribus percipe obsecrationem meam in veritate tua ;  exaudi me in tua justitia. "
        },
        {
            "chapter": 142,
            "verse": 2,
            "name": "Psalms 142:2",
            "text": " Et non intres in judicium cum servo tuo,  quia non justificabitur in conspectu tuo omnis vivens. "
        },
        {
            "chapter": 142,
            "verse": 3,
            "name": "Psalms 142:3",
            "text": " Quia persecutus est inimicus animam meam ;  humiliavit in terra vitam meam ;  collocavit me in obscuris, sicut mortuos sæculi. "
        },
        {
            "chapter": 142,
            "verse": 4,
            "name": "Psalms 142:4",
            "text": " Et anxiatus est super me spiritus meus ;  in me turbatum est cor meum. "
        },
        {
            "chapter": 142,
            "verse": 5,
            "name": "Psalms 142:5",
            "text": " Memor fui dierum antiquorum ;  meditatus sum in omnibus operibus tuis :  in factis manuum tuarum meditabar. "
        },
        {
            "chapter": 142,
            "verse": 6,
            "name": "Psalms 142:6",
            "text": " Expandi manus meas ad te ;  anima mea sicut terra sine aqua tibi. "
        },
        {
            "chapter": 142,
            "verse": 7,
            "name": "Psalms 142:7",
            "text": " Velociter exaudi me, Domine ;  defecit spiritus meus.  Non avertas faciem tuam a me,  et similis ero descendentibus in lacum. "
        },
        {
            "chapter": 142,
            "verse": 8,
            "name": "Psalms 142:8",
            "text": " Auditam fac mihi mane misericordiam tuam,  quia in te speravi.  Notam fac mihi viam in qua ambulem,  quia ad te levavi animam meam. "
        },
        {
            "chapter": 142,
            "verse": 9,
            "name": "Psalms 142:9",
            "text": " Eripe me de inimicis meis, Domine :  ad te confugi. "
        },
        {
            "chapter": 142,
            "verse": 10,
            "name": "Psalms 142:10",
            "text": " Doce me facere voluntatem tuam,  quia Deus meus es tu.  Spiritus tuus bonus deducet me in terram rectam. "
        },
        {
            "chapter": 142,
            "verse": 11,
            "name": "Psalms 142:11",
            "text": " Propter nomen tuum, Domine, vivificabis me :  in æquitate tua, educes de tribulatione animam meam, "
        },
        {
            "chapter": 142,
            "verse": 12,
            "name": "Psalms 142:12",
            "text": " et in misericordia tua disperdes inimicos meos,  et perdes omnes qui tribulant animam meam,  quoniam ego servus tuus sum.  "
        }
    ]
}