{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 19,
    "book_name": "Psalms",
    "chapter": 78,
    "name": "Psalms 78",
    "verses": [
        {
            "chapter": 78,
            "verse": 1,
            "name": "Psalms 78:1",
            "text": "Psalmus Asaph.   Deus, venerunt gentes in hæreditatem tuam ;  polluerunt templum sanctum tuum ;  posuerunt Jerusalem in pomorum custodiam. "
        },
        {
            "chapter": 78,
            "verse": 2,
            "name": "Psalms 78:2",
            "text": " Posuerunt morticina servorum tuorum escas volatilibus cæli ;  carnes sanctorum tuorum bestiis terræ. "
        },
        {
            "chapter": 78,
            "verse": 3,
            "name": "Psalms 78:3",
            "text": " Effuderunt sanguinem eorum tamquam aquam in circuitu Jerusalem,  et non erat qui sepeliret. "
        },
        {
            "chapter": 78,
            "verse": 4,
            "name": "Psalms 78:4",
            "text": " Facti sumus opprobrium vicinis nostris ;  subsannatio et illusio his qui in circuitu nostro sunt. "
        },
        {
            "chapter": 78,
            "verse": 5,
            "name": "Psalms 78:5",
            "text": " Usquequo, Domine, irasceris in finem ?  accendetur velut ignis zelus tuus ? "
        },
        {
            "chapter": 78,
            "verse": 6,
            "name": "Psalms 78:6",
            "text": " Effunde iram tuam in gentes quæ te non noverunt,  et in regna quæ nomen tuum non invocaverunt : "
        },
        {
            "chapter": 78,
            "verse": 7,
            "name": "Psalms 78:7",
            "text": " quia comederunt Jacob,  et locum ejus desolaverunt. "
        },
        {
            "chapter": 78,
            "verse": 8,
            "name": "Psalms 78:8",
            "text": " Ne memineris iniquitatum nostrarum antiquarum ;  cito anticipent nos misericordiæ tuæ,  quia pauperes facti sumus nimis. "
        },
        {
            "chapter": 78,
            "verse": 9,
            "name": "Psalms 78:9",
            "text": " Adjuva nos, Deus salutaris noster,  et propter gloriam nominis tui, Domine, libera nos :  et propitius esto peccatis nostris, propter nomen tuum. "
        },
        {
            "chapter": 78,
            "verse": 10,
            "name": "Psalms 78:10",
            "text": " Ne forte dicant in gentibus : Ubi est Deus eorum ?  et innotescat in nationibus coram oculis nostris  ultio sanguinis servorum tuorum qui effusus est. "
        },
        {
            "chapter": 78,
            "verse": 11,
            "name": "Psalms 78:11",
            "text": " Introëat in conspectu tuo gemitus compeditorum ;  secundum magnitudinem brachii tui posside filios mortificatorum : "
        },
        {
            "chapter": 78,
            "verse": 12,
            "name": "Psalms 78:12",
            "text": " et redde vicinis nostris septuplum in sinu eorum ;  improperium ipsorum quod exprobraverunt tibi, Domine. "
        },
        {
            "chapter": 78,
            "verse": 13,
            "name": "Psalms 78:13",
            "text": " Nos autem populus tuus, et oves pascuæ tuæ,  confitebimur tibi in sæculum ;  in generationem et generationem annuntiabimus laudem tuam.  "
        }
    ]
}