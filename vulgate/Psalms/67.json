{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 19,
    "book_name": "Psalms",
    "chapter": 67,
    "name": "Psalms 67",
    "verses": [
        {
            "chapter": 67,
            "verse": 1,
            "name": "Psalms 67:1",
            "text": "In finem. Psalmus cantici ipsi David.  "
        },
        {
            "chapter": 67,
            "verse": 2,
            "name": "Psalms 67:2",
            "text": "  Exsurgat Deus, et dissipentur inimici ejus ;  et fugiant qui oderunt eum a facie ejus. "
        },
        {
            "chapter": 67,
            "verse": 3,
            "name": "Psalms 67:3",
            "text": " Sicut deficit fumus, deficiant ;  sicut fluit cera a facie ignis, sic pereant peccatores a facie Dei. "
        },
        {
            "chapter": 67,
            "verse": 4,
            "name": "Psalms 67:4",
            "text": " Et justi epulentur, et exsultent in conspectu Dei,  et delectentur in lætitia. "
        },
        {
            "chapter": 67,
            "verse": 5,
            "name": "Psalms 67:5",
            "text": " Cantate Deo ; psalmum dicite nomini ejus :  iter facite ei qui ascendit super occasum.  Dominus nomen illi ; exsultate in conspectu ejus.  Turbabuntur a facie ejus, "
        },
        {
            "chapter": 67,
            "verse": 6,
            "name": "Psalms 67:6",
            "text": " patris orphanorum, et judicis viduarum ;  Deus in loco sancto suo. "
        },
        {
            "chapter": 67,
            "verse": 7,
            "name": "Psalms 67:7",
            "text": " Deus qui inhabitare facit unius moris in domo ;  qui educit vinctos in fortitudine,  similiter eos qui exasperant, qui habitant in sepulchris. "
        },
        {
            "chapter": 67,
            "verse": 8,
            "name": "Psalms 67:8",
            "text": " Deus, cum egredereris in conspectu populi tui,  cum pertransires in deserto, "
        },
        {
            "chapter": 67,
            "verse": 9,
            "name": "Psalms 67:9",
            "text": " terra mota est, etenim cæli distillaverunt,  a facie Dei Sinai, a facie Dei Israël. "
        },
        {
            "chapter": 67,
            "verse": 10,
            "name": "Psalms 67:10",
            "text": " Pluviam voluntariam segregabis, Deus, hæreditati tuæ ;  et infirmata est, tu vero perfecisti eam. "
        },
        {
            "chapter": 67,
            "verse": 11,
            "name": "Psalms 67:11",
            "text": " Animalia tua habitabunt in ea ;  parasti in dulcedine tua pauperi, Deus. "
        },
        {
            "chapter": 67,
            "verse": 12,
            "name": "Psalms 67:12",
            "text": " Dominus dabit verbum evangelizantibus, virtute multa. "
        },
        {
            "chapter": 67,
            "verse": 13,
            "name": "Psalms 67:13",
            "text": " Rex virtutum dilecti, dilecti ;  et speciei domus dividere spolia. "
        },
        {
            "chapter": 67,
            "verse": 14,
            "name": "Psalms 67:14",
            "text": " Si dormiatis inter medios cleros,  pennæ columbæ deargentatæ,  et posteriora dorsi ejus in pallore auri. "
        },
        {
            "chapter": 67,
            "verse": 15,
            "name": "Psalms 67:15",
            "text": " Dum discernit cælestis reges super eam,  nive dealbabuntur in Selmon. "
        },
        {
            "chapter": 67,
            "verse": 16,
            "name": "Psalms 67:16",
            "text": " Mons Dei, mons pinguis :  mons coagulatus, mons pinguis. "
        },
        {
            "chapter": 67,
            "verse": 17,
            "name": "Psalms 67:17",
            "text": " Ut quid suspicamini, montes coagulatos ?  mons in quo beneplacitum est Deo habitare in eo ;  etenim Dominus habitabit in finem. "
        },
        {
            "chapter": 67,
            "verse": 18,
            "name": "Psalms 67:18",
            "text": " Currus Dei decem millibus multiplex, millia lætantium ;  Dominus in eis in Sina, in sancto. "
        },
        {
            "chapter": 67,
            "verse": 19,
            "name": "Psalms 67:19",
            "text": " Ascendisti in altum, cepisti captivitatem,  accepisti dona in hominibus ;  etenim non credentes inhabitare Dominum Deum. "
        },
        {
            "chapter": 67,
            "verse": 20,
            "name": "Psalms 67:20",
            "text": " Benedictus Dominus die quotidie :  prosperum iter faciet nobis Deus salutarium nostrorum. "
        },
        {
            "chapter": 67,
            "verse": 21,
            "name": "Psalms 67:21",
            "text": " Deus noster, Deus salvos faciendi ;  et Domini, Domini exitus mortis. "
        },
        {
            "chapter": 67,
            "verse": 22,
            "name": "Psalms 67:22",
            "text": " Verumtamen Deus confringet capita inimicorum suorum,  verticem capilli perambulantium in delictis suis. "
        },
        {
            "chapter": 67,
            "verse": 23,
            "name": "Psalms 67:23",
            "text": " Dixit Dominus : Ex Basan convertam,  convertam in profundum maris : "
        },
        {
            "chapter": 67,
            "verse": 24,
            "name": "Psalms 67:24",
            "text": " ut intingatur pes tuus in sanguine ;  lingua canum tuorum ex inimicis, ab ipso. "
        },
        {
            "chapter": 67,
            "verse": 25,
            "name": "Psalms 67:25",
            "text": " Viderunt ingressus tuos, Deus,  ingressus Dei mei, regis mei, qui est in sancto. "
        },
        {
            "chapter": 67,
            "verse": 26,
            "name": "Psalms 67:26",
            "text": " Prævenerunt principes conjuncti psallentibus,  in medio juvencularum tympanistriarum. "
        },
        {
            "chapter": 67,
            "verse": 27,
            "name": "Psalms 67:27",
            "text": " In ecclesiis benedicite Deo Domino de fontibus Israël. "
        },
        {
            "chapter": 67,
            "verse": 28,
            "name": "Psalms 67:28",
            "text": " Ibi Benjamin adolescentulus, in mentis excessu ;  principes Juda, duces eorum ;  principes Zabulon, principes Nephthali. "
        },
        {
            "chapter": 67,
            "verse": 29,
            "name": "Psalms 67:29",
            "text": " Manda, Deus, virtuti tuæ ;  confirma hoc, Deus, quod operatus es in nobis. "
        },
        {
            "chapter": 67,
            "verse": 30,
            "name": "Psalms 67:30",
            "text": " A templo tuo in Jerusalem,  tibi offerent reges munera. "
        },
        {
            "chapter": 67,
            "verse": 31,
            "name": "Psalms 67:31",
            "text": " Increpa feras arundinis ;  congregatio taurorum in vaccis populorum :  ut excludant eos qui probati sunt argento.  Dissipa gentes quæ bella volunt. "
        },
        {
            "chapter": 67,
            "verse": 32,
            "name": "Psalms 67:32",
            "text": " Venient legati ex Ægypto ;  Æthiopia præveniet manus ejus Deo. "
        },
        {
            "chapter": 67,
            "verse": 33,
            "name": "Psalms 67:33",
            "text": " Regna terræ, cantate Deo ;  psallite Domino ; psallite Deo. "
        },
        {
            "chapter": 67,
            "verse": 34,
            "name": "Psalms 67:34",
            "text": " Qui ascendit super cælum cæli, ad orientem :  ecce dabit voci suæ vocem virtutis. "
        },
        {
            "chapter": 67,
            "verse": 35,
            "name": "Psalms 67:35",
            "text": " Date gloriam Deo super Israël ;  magnificentia ejus et virtus ejus in nubibus. "
        },
        {
            "chapter": 67,
            "verse": 36,
            "name": "Psalms 67:36",
            "text": " Mirabilis Deus in sanctis suis ;  Deus Israël ipse dabit virtutem et fortitudinem plebi suæ.  Benedictus Deus !  "
        }
    ]
}