{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 19,
    "book_name": "Psalms",
    "chapter": 73,
    "name": "Psalms 73",
    "verses": [
        {
            "chapter": 73,
            "verse": 1,
            "name": "Psalms 73:1",
            "text": "Intellectus Asaph.   Ut quid, Deus, repulisti in finem,  iratus est furor tuus super oves pascuæ tuæ ? "
        },
        {
            "chapter": 73,
            "verse": 2,
            "name": "Psalms 73:2",
            "text": " Memor esto congregationis tuæ,  quam possedisti ab initio.  Redemisti virgam hæreditatis tuæ,  mons Sion, in quo habitasti in eo. "
        },
        {
            "chapter": 73,
            "verse": 3,
            "name": "Psalms 73:3",
            "text": " Leva manus tuas in superbias eorum in finem :  quanta malignatus est inimicus in sancto ! "
        },
        {
            "chapter": 73,
            "verse": 4,
            "name": "Psalms 73:4",
            "text": " Et gloriati sunt qui oderunt te in medio solemnitatis tuæ ;  posuerunt signa sua, signa : "
        },
        {
            "chapter": 73,
            "verse": 5,
            "name": "Psalms 73:5",
            "text": " et non cognoverunt sicut in exitu super summum.  Quasi in silva lignorum securibus "
        },
        {
            "chapter": 73,
            "verse": 6,
            "name": "Psalms 73:6",
            "text": " exciderunt januas ejus in idipsum ;  in securi et ascia dejecerunt eam. "
        },
        {
            "chapter": 73,
            "verse": 7,
            "name": "Psalms 73:7",
            "text": " Incenderunt igni sanctuarium tuum ;  in terra polluerunt tabernaculum nominis tui. "
        },
        {
            "chapter": 73,
            "verse": 8,
            "name": "Psalms 73:8",
            "text": " Dixerunt in corde suo cognatio eorum simul :  Quiescere faciamus omnes dies festos Dei a terra. "
        },
        {
            "chapter": 73,
            "verse": 9,
            "name": "Psalms 73:9",
            "text": " Signa nostra non vidimus ;  jam non est propheta ;  et nos non cognoscet amplius. "
        },
        {
            "chapter": 73,
            "verse": 10,
            "name": "Psalms 73:10",
            "text": " Usquequo, Deus, improperabit inimicus ?  irritat adversarius nomen tuum in finem ? "
        },
        {
            "chapter": 73,
            "verse": 11,
            "name": "Psalms 73:11",
            "text": " Ut quid avertis manum tuam,  et dexteram tuam de medio sinu tuo in finem ? "
        },
        {
            "chapter": 73,
            "verse": 12,
            "name": "Psalms 73:12",
            "text": " Deus autem rex noster ante sæcula :  operatus est salutem in medio terræ. "
        },
        {
            "chapter": 73,
            "verse": 13,
            "name": "Psalms 73:13",
            "text": " Tu confirmasti in virtute tua mare ;  contribulasti capita draconum in aquis. "
        },
        {
            "chapter": 73,
            "verse": 14,
            "name": "Psalms 73:14",
            "text": " Tu confregisti capita draconis ;  dedisti eum escam populis Æthiopum. "
        },
        {
            "chapter": 73,
            "verse": 15,
            "name": "Psalms 73:15",
            "text": " Tu dirupisti fontes et torrentes ;  tu siccasti fluvios Ethan. "
        },
        {
            "chapter": 73,
            "verse": 16,
            "name": "Psalms 73:16",
            "text": " Tuus est dies, et tua est nox ;  tu fabricatus es auroram et solem. "
        },
        {
            "chapter": 73,
            "verse": 17,
            "name": "Psalms 73:17",
            "text": " Tu fecisti omnes terminos terræ ;  æstatem et ver tu plasmasti ea. "
        },
        {
            "chapter": 73,
            "verse": 18,
            "name": "Psalms 73:18",
            "text": " Memor esto hujus : inimicus improperavit Domino,  et populus insipiens incitavit nomen tuum. "
        },
        {
            "chapter": 73,
            "verse": 19,
            "name": "Psalms 73:19",
            "text": " Ne tradas bestiis animas confitentes tibi,  et animas pauperum tuorum ne obliviscaris in finem. "
        },
        {
            "chapter": 73,
            "verse": 20,
            "name": "Psalms 73:20",
            "text": " Respice in testamentum tuum,  quia repleti sunt qui obscurati sunt terræ domibus iniquitatum. "
        },
        {
            "chapter": 73,
            "verse": 21,
            "name": "Psalms 73:21",
            "text": " Ne avertatur humilis factus confusus ;  pauper et inops laudabunt nomen tuum. "
        },
        {
            "chapter": 73,
            "verse": 22,
            "name": "Psalms 73:22",
            "text": " Exsurge, Deus, judica causam tuam ;  memor esto improperiorum tuorum,  eorum quæ ab insipiente sunt tota die. "
        },
        {
            "chapter": 73,
            "verse": 23,
            "name": "Psalms 73:23",
            "text": " Ne obliviscaris voces inimicorum tuorum :  superbia eorum qui te oderunt ascendit semper.  "
        }
    ]
}