{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 19,
    "book_name": "Psalms",
    "chapter": 15,
    "name": "Psalms 15",
    "verses": [
        {
            "chapter": 15,
            "verse": 1,
            "name": "Psalms 15:1",
            "text": "Tituli inscriptio, ipsi David.   Conserva me, Domine, quoniam speravi in te. "
        },
        {
            "chapter": 15,
            "verse": 2,
            "name": "Psalms 15:2",
            "text": " Dixi Domino : Deus meus es tu,  quoniam bonorum meorum non eges. "
        },
        {
            "chapter": 15,
            "verse": 3,
            "name": "Psalms 15:3",
            "text": " Sanctis qui sunt in terra ejus,  mirificavit omnes voluntates meas in eis. "
        },
        {
            "chapter": 15,
            "verse": 4,
            "name": "Psalms 15:4",
            "text": " Multiplicatæ sunt infirmitates eorum :  postea acceleraverunt.  Non congregabo conventicula eorum de sanguinibus,  nec memor ero nominum eorum per labia mea. "
        },
        {
            "chapter": 15,
            "verse": 5,
            "name": "Psalms 15:5",
            "text": " Dominus pars hæreditatis meæ, et calicis mei :  tu es qui restitues hæreditatem meam mihi. "
        },
        {
            "chapter": 15,
            "verse": 6,
            "name": "Psalms 15:6",
            "text": " Funes ceciderunt mihi in præclaris ;  etenim hæreditas mea præclara est mihi. "
        },
        {
            "chapter": 15,
            "verse": 7,
            "name": "Psalms 15:7",
            "text": " Benedicam Dominum qui tribuit mihi intellectum ;  insuper et usque ad noctem increpuerunt me renes mei. "
        },
        {
            "chapter": 15,
            "verse": 8,
            "name": "Psalms 15:8",
            "text": " Providebam Dominum in conspectu meo semper :  quoniam a dextris est mihi, ne commovear. "
        },
        {
            "chapter": 15,
            "verse": 9,
            "name": "Psalms 15:9",
            "text": " Propter hoc lætatum est cor meum, et exsultavit lingua mea ;  insuper et caro mea requiescet in spe. "
        },
        {
            "chapter": 15,
            "verse": 10,
            "name": "Psalms 15:10",
            "text": " Quoniam non derelinques animam meam in inferno,  nec dabis sanctum tuum videre corruptionem.  Notas mihi fecisti vias vitæ ;  adimplebis me lætitia cum vultu tuo :  delectationes in dextera tua usque in finem.  "
        }
    ]
}