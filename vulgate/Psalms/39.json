{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 19,
    "book_name": "Psalms",
    "chapter": 39,
    "name": "Psalms 39",
    "verses": [
        {
            "chapter": 39,
            "verse": 1,
            "name": "Psalms 39:1",
            "text": "In finem. Psalmus ipsi David.  "
        },
        {
            "chapter": 39,
            "verse": 2,
            "name": "Psalms 39:2",
            "text": "  Exspectans exspectavi Dominum,  et intendit mihi. "
        },
        {
            "chapter": 39,
            "verse": 3,
            "name": "Psalms 39:3",
            "text": " Et exaudivit preces meas,  et eduxit me de lacu miseriæ et de luto fæcis.  Et statuit super petram pedes meos,  et direxit gressus meos. "
        },
        {
            "chapter": 39,
            "verse": 4,
            "name": "Psalms 39:4",
            "text": " Et immisit in os meum canticum novum,  carmen Deo nostro.  Videbunt multi, et timebunt,  et sperabunt in Domino. "
        },
        {
            "chapter": 39,
            "verse": 5,
            "name": "Psalms 39:5",
            "text": " Beatus vir cujus est nomen Domini spes ejus,  et non respexit in vanitates et insanias falsas. "
        },
        {
            "chapter": 39,
            "verse": 6,
            "name": "Psalms 39:6",
            "text": " Multa fecisti tu, Domine Deus meus, mirabilia tua ;  et cogitationibus tuis non est qui similis sit tibi.  Annuntiavi et locutus sum :  multiplicati sunt super numerum. "
        },
        {
            "chapter": 39,
            "verse": 7,
            "name": "Psalms 39:7",
            "text": " Sacrificium et oblationem noluisti ;  aures autem perfecisti mihi.  Holocaustum et pro peccato non postulasti ; "
        },
        {
            "chapter": 39,
            "verse": 8,
            "name": "Psalms 39:8",
            "text": " tunc dixi : Ecce venio.  In capite libri scriptum est de me, "
        },
        {
            "chapter": 39,
            "verse": 9,
            "name": "Psalms 39:9",
            "text": " ut facerem voluntatem tuam.  Deus meus, volui,  et legem tuam in medio cordis mei. "
        },
        {
            "chapter": 39,
            "verse": 10,
            "name": "Psalms 39:10",
            "text": " Annuntiavi justitiam tuam in ecclesia magna ;  ecce labia mea non prohibebo : Domine, tu scisti. "
        },
        {
            "chapter": 39,
            "verse": 11,
            "name": "Psalms 39:11",
            "text": " Justitiam tuam non abscondi in corde meo ;  veritatem tuam et salutare tuum dixi ;  non abscondi misericordiam tuam et veritatem tuam a concilio multo. "
        },
        {
            "chapter": 39,
            "verse": 12,
            "name": "Psalms 39:12",
            "text": " Tu autem, Domine, ne longe facias miserationes tuas a me ;  misericordia tua et veritas tua semper susceperunt me. "
        },
        {
            "chapter": 39,
            "verse": 13,
            "name": "Psalms 39:13",
            "text": " Quoniam circumdederunt me mala quorum non est numerus ;  comprehenderunt me iniquitates meæ, et non potui ut viderem.  Multiplicatæ sunt super capillos capitis mei,  et cor meum dereliquit me. "
        },
        {
            "chapter": 39,
            "verse": 14,
            "name": "Psalms 39:14",
            "text": " Complaceat tibi, Domine, ut eruas me ;  Domine, ad adjuvandum me respice. "
        },
        {
            "chapter": 39,
            "verse": 15,
            "name": "Psalms 39:15",
            "text": " Confundantur et revereantur simul,  qui quærunt animam meam ut auferant eam ;  convertantur retrorsum et revereantur,  qui volunt mihi mala. "
        },
        {
            "chapter": 39,
            "verse": 16,
            "name": "Psalms 39:16",
            "text": " Ferant confestim confusionem suam,  qui dicunt mihi : Euge, euge ! "
        },
        {
            "chapter": 39,
            "verse": 17,
            "name": "Psalms 39:17",
            "text": " Exsultent et lætentur super te omnes quærentes te ;  et dicant semper : Magnificetur Dominus, qui diligunt salutare tuum. "
        },
        {
            "chapter": 39,
            "verse": 18,
            "name": "Psalms 39:18",
            "text": " Ego autem mendicus sum et pauper ;  Dominus sollicitus est mei.  Adjutor meus et protector meus tu es ;  Deus meus, ne tardaveris.  "
        }
    ]
}