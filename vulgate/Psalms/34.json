{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 19,
    "book_name": "Psalms",
    "chapter": 34,
    "name": "Psalms 34",
    "verses": [
        {
            "chapter": 34,
            "verse": 1,
            "name": "Psalms 34:1",
            "text": "Ipsi David.   Judica, Domine, nocentes me ;  expugna impugnantes me. "
        },
        {
            "chapter": 34,
            "verse": 2,
            "name": "Psalms 34:2",
            "text": " Apprehende arma et scutum,  et exsurge in adjutorium mihi. "
        },
        {
            "chapter": 34,
            "verse": 3,
            "name": "Psalms 34:3",
            "text": " Effunde frameam, et conclude adversus eos qui persequuntur me ;  dic animæ meæ : Salus tua ego sum. "
        },
        {
            "chapter": 34,
            "verse": 4,
            "name": "Psalms 34:4",
            "text": " Confundantur et revereantur quærentes animam meam ;  avertantur retrorsum et confundantur cogitantes mihi mala. "
        },
        {
            "chapter": 34,
            "verse": 5,
            "name": "Psalms 34:5",
            "text": " Fiant tamquam pulvis ante faciem venti,  et angelus Domini coarctans eos. "
        },
        {
            "chapter": 34,
            "verse": 6,
            "name": "Psalms 34:6",
            "text": " Fiat via illorum tenebræ et lubricum,  et angelus Domini persequens eos. "
        },
        {
            "chapter": 34,
            "verse": 7,
            "name": "Psalms 34:7",
            "text": " Quoniam gratis absconderunt mihi interitum laquei sui ; supervacue exprobraverunt animam meam. "
        },
        {
            "chapter": 34,
            "verse": 8,
            "name": "Psalms 34:8",
            "text": " Veniat illi laqueus quem ignorat,  et captio quam abscondit apprehendat eum,  et in laqueum cadat in ipsum. "
        },
        {
            "chapter": 34,
            "verse": 9,
            "name": "Psalms 34:9",
            "text": " Anima autem mea exsultabit in Domino,  et delectabitur super salutari suo. "
        },
        {
            "chapter": 34,
            "verse": 10,
            "name": "Psalms 34:10",
            "text": " Omnia ossa mea dicent :  Domine, quis similis tibi ?  eripiens inopem de manu fortiorum ejus ;  egenum et pauperem a diripientibus eum. "
        },
        {
            "chapter": 34,
            "verse": 11,
            "name": "Psalms 34:11",
            "text": " Surgentes testes iniqui,  quæ ignorabam interrogabant me. "
        },
        {
            "chapter": 34,
            "verse": 12,
            "name": "Psalms 34:12",
            "text": " Retribuebant mihi mala pro bonis,  sterilitatem animæ meæ. "
        },
        {
            "chapter": 34,
            "verse": 13,
            "name": "Psalms 34:13",
            "text": " Ego autem, cum mihi molesti essent, induebar cilicio ;  humiliabam in jejunio animam meam,  et oratio mea in sinu meo convertetur. "
        },
        {
            "chapter": 34,
            "verse": 14,
            "name": "Psalms 34:14",
            "text": " Quasi proximum et quasi fratrem nostrum sic complacebam ;  quasi lugens et contristatus sic humiliabar. "
        },
        {
            "chapter": 34,
            "verse": 15,
            "name": "Psalms 34:15",
            "text": " Et adversum me lætati sunt, et convenerunt ;  congregata sunt super me flagella, et ignoravi. "
        },
        {
            "chapter": 34,
            "verse": 16,
            "name": "Psalms 34:16",
            "text": " Dissipati sunt, nec compuncti ;  tentaverunt me, subsannaverunt me subsannatione ;  frenduerunt super me dentibus suis. "
        },
        {
            "chapter": 34,
            "verse": 17,
            "name": "Psalms 34:17",
            "text": " Domine, quando respicies ?  Restitue animam meam a malignitate eorum ;  a leonibus unicam meam. "
        },
        {
            "chapter": 34,
            "verse": 18,
            "name": "Psalms 34:18",
            "text": " Confitebor tibi in ecclesia magna ; in populo gravi laudabo te. "
        },
        {
            "chapter": 34,
            "verse": 19,
            "name": "Psalms 34:19",
            "text": " Non supergaudeant mihi qui adversantur mihi inique,  qui oderunt me gratis, et annuunt oculis. "
        },
        {
            "chapter": 34,
            "verse": 20,
            "name": "Psalms 34:20",
            "text": " Quoniam mihi quidem pacifice loquebantur ;  et in iracundia terræ loquentes, dolos cogitabant. "
        },
        {
            "chapter": 34,
            "verse": 21,
            "name": "Psalms 34:21",
            "text": " Et dilataverunt super me os suum ;  dixerunt : Euge, euge ! viderunt oculi nostri. "
        },
        {
            "chapter": 34,
            "verse": 22,
            "name": "Psalms 34:22",
            "text": " Vidisti, Domine : ne sileas ;  Domine, ne discedas a me. "
        },
        {
            "chapter": 34,
            "verse": 23,
            "name": "Psalms 34:23",
            "text": " Exsurge et intende judicio meo, Deus meus ;  et Dominus meus, in causam meam. "
        },
        {
            "chapter": 34,
            "verse": 24,
            "name": "Psalms 34:24",
            "text": " Judica me secundum justitiam tuam, Domine Deus meus,  et non supergaudeant mihi. "
        },
        {
            "chapter": 34,
            "verse": 25,
            "name": "Psalms 34:25",
            "text": " Non dicant in cordibus suis : Euge, euge, animæ nostræ ;  nec dicant : Devoravimus eum. "
        },
        {
            "chapter": 34,
            "verse": 26,
            "name": "Psalms 34:26",
            "text": " Erubescant et revereantur simul qui gratulantur malis meis ;  induantur confusione et reverentia qui magna loquuntur super me. "
        },
        {
            "chapter": 34,
            "verse": 27,
            "name": "Psalms 34:27",
            "text": " Exsultent et lætentur qui volunt justitiam meam ;  et dicant semper : Magnificetur Dominus, qui volunt pacem servi ejus. "
        },
        {
            "chapter": 34,
            "verse": 28,
            "name": "Psalms 34:28",
            "text": " Et lingua mea meditabitur justitiam tuam ;  tota die laudem tuam.  "
        }
    ]
}