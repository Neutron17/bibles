{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 19,
    "book_name": "Psalms",
    "chapter": 41,
    "name": "Psalms 41",
    "verses": [
        {
            "chapter": 41,
            "verse": 1,
            "name": "Psalms 41:1",
            "text": "In finem. Intellectus filiis Core.  "
        },
        {
            "chapter": 41,
            "verse": 2,
            "name": "Psalms 41:2",
            "text": "  Quemadmodum desiderat cervus ad fontes aquarum,  ita desiderat anima mea ad te, Deus. "
        },
        {
            "chapter": 41,
            "verse": 3,
            "name": "Psalms 41:3",
            "text": " Sitivit anima mea ad Deum fortem, vivum ;  quando veniam, et apparebo ante faciem Dei ? "
        },
        {
            "chapter": 41,
            "verse": 4,
            "name": "Psalms 41:4",
            "text": " Fuerunt mihi lacrimæ meæ panes die ac nocte,  dum dicitur mihi quotidie : Ubi est Deus tuus ? "
        },
        {
            "chapter": 41,
            "verse": 5,
            "name": "Psalms 41:5",
            "text": " Hæc recordatus sum, et effudi in me animam meam,  quoniam transibo in locum tabernaculi admirabilis, usque ad domum Dei,  in voce exsultationis et confessionis, sonus epulantis. "
        },
        {
            "chapter": 41,
            "verse": 6,
            "name": "Psalms 41:6",
            "text": " Quare tristis es, anima mea ?  et quare conturbas me ?  Spera in Deo, quoniam adhuc confitebor illi,  salutare vultus mei, "
        },
        {
            "chapter": 41,
            "verse": 7,
            "name": "Psalms 41:7",
            "text": " et Deus meus.  Ad meipsum anima mea conturbata est :  propterea memor ero tui de terra Jordanis et Hermoniim a monte modico. "
        },
        {
            "chapter": 41,
            "verse": 8,
            "name": "Psalms 41:8",
            "text": " Abyssus abyssum invocat, in voce cataractarum tuarum ;  omnia excelsa tua, et fluctus tui super me transierunt. "
        },
        {
            "chapter": 41,
            "verse": 9,
            "name": "Psalms 41:9",
            "text": " In die mandavit Dominus misericordiam suam,  et nocte canticum ejus ;  apud me oratio Deo vitæ meæ. "
        },
        {
            "chapter": 41,
            "verse": 10,
            "name": "Psalms 41:10",
            "text": " Dicam Deo : Susceptor meus es ;  quare oblitus es mei ?  et quare contristatus incedo, dum affligit me inimicus ? "
        },
        {
            "chapter": 41,
            "verse": 11,
            "name": "Psalms 41:11",
            "text": " Dum confringuntur ossa mea,  exprobraverunt mihi qui tribulant me inimici mei,  dum dicunt mihi per singulos dies : Ubi est Deus tuus ? "
        },
        {
            "chapter": 41,
            "verse": 12,
            "name": "Psalms 41:12",
            "text": " Quare tristis es, anima mea ?  et quare conturbas me ?  Spera in Deo, quoniam adhuc confitebor illi,  salutare vultus mei, et Deus meus.  "
        }
    ]
}