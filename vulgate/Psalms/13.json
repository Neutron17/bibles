{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 19,
    "book_name": "Psalms",
    "chapter": 13,
    "name": "Psalms 13",
    "verses": [
        {
            "chapter": 13,
            "verse": 1,
            "name": "Psalms 13:1",
            "text": "In finem. Psalmus David.   Dixit insipiens in corde suo : Non est Deus.  Corrupti sunt, et abominabiles facti sunt in studiis suis ;  non est qui faciat bonum, non est usque ad unum. "
        },
        {
            "chapter": 13,
            "verse": 2,
            "name": "Psalms 13:2",
            "text": " Dominus de cælo prospexit super filios hominum,  ut videat si est intelligens, aut requirens Deum. "
        },
        {
            "chapter": 13,
            "verse": 3,
            "name": "Psalms 13:3",
            "text": " Omnes declinaverunt, simul inutiles facti sunt.  Non est qui faciat bonum, non est usque ad unum.  Sepulchrum patens est guttur eorum ;  linguis suis dolose agebant.  Venenum aspidum sub labiis eorum,  quorum os maledictione et amaritudine plenum est ;  veloces pedes eorum ad effundendum sanguinem.  Contritio et infelicitas in viis eorum,  et viam pacis non cognoverunt ;  non est timor Dei ante oculos eorum. "
        },
        {
            "chapter": 13,
            "verse": 4,
            "name": "Psalms 13:4",
            "text": " Nonne cognoscent omnes qui operantur iniquitatem,  qui devorant plebem meam sicut escam panis ? "
        },
        {
            "chapter": 13,
            "verse": 5,
            "name": "Psalms 13:5",
            "text": " Dominum non invocaverunt ;  illic trepidaverunt timore, ubi non erat timor. "
        },
        {
            "chapter": 13,
            "verse": 6,
            "name": "Psalms 13:6",
            "text": " Quoniam Dominus in generatione justa est :  consilium inopis confudistis,  quoniam Dominus spes ejus est. "
        },
        {
            "chapter": 13,
            "verse": 7,
            "name": "Psalms 13:7",
            "text": " Quis dabit ex Sion salutare Israël ?  Cum averterit Dominus captivitatem plebis suæ,  exsultabit Jacob, et lætabitur Israël.  "
        }
    ]
}