{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 19,
    "book_name": "Psalms",
    "chapter": 9,
    "name": "Psalms 9",
    "verses": [
        {
            "chapter": 9,
            "verse": 1,
            "name": "Psalms 9:1",
            "text": "In finem, pro occultis filii. Psalmus David.  "
        },
        {
            "chapter": 9,
            "verse": 2,
            "name": "Psalms 9:2",
            "text": "  Confitebor tibi, Domine, in toto corde meo ;  narrabo omnia mirabilia tua. "
        },
        {
            "chapter": 9,
            "verse": 3,
            "name": "Psalms 9:3",
            "text": " Lætabor et exsultabo in te ;  psallam nomini tuo, Altissime. "
        },
        {
            "chapter": 9,
            "verse": 4,
            "name": "Psalms 9:4",
            "text": " In convertendo inimicum meum retrorsum ;  infirmabuntur, et peribunt a facie tua. "
        },
        {
            "chapter": 9,
            "verse": 5,
            "name": "Psalms 9:5",
            "text": " Quoniam fecisti judicium meum et causam meam ;  sedisti super thronum, qui judicas justitiam. "
        },
        {
            "chapter": 9,
            "verse": 6,
            "name": "Psalms 9:6",
            "text": " Increpasti gentes, et periit impius :  nomen eorum delesti in æternum, et in sæculum sæculi. "
        },
        {
            "chapter": 9,
            "verse": 7,
            "name": "Psalms 9:7",
            "text": " Inimici defecerunt frameæ in finem,  et civitates eorum destruxisti.  Periit memoria eorum cum sonitu ; "
        },
        {
            "chapter": 9,
            "verse": 8,
            "name": "Psalms 9:8",
            "text": " et Dominus in æternum permanet.  Paravit in judicio thronum suum, "
        },
        {
            "chapter": 9,
            "verse": 9,
            "name": "Psalms 9:9",
            "text": " et ipse judicabit orbem terræ in æquitate :  judicabit populos in justitia. "
        },
        {
            "chapter": 9,
            "verse": 10,
            "name": "Psalms 9:10",
            "text": " Et factus est Dominus refugium pauperi ;  adjutor in opportunitatibus, in tribulatione. "
        },
        {
            "chapter": 9,
            "verse": 11,
            "name": "Psalms 9:11",
            "text": " Et sperent in te qui noverunt nomen tuum,  quoniam non dereliquisti quærentes te, Domine. "
        },
        {
            "chapter": 9,
            "verse": 12,
            "name": "Psalms 9:12",
            "text": " Psallite Domino qui habitat in Sion ;  annuntiate inter gentes studia ejus : "
        },
        {
            "chapter": 9,
            "verse": 13,
            "name": "Psalms 9:13",
            "text": " quoniam requirens sanguinem eorum recordatus est ;  non est oblitus clamorem pauperum. "
        },
        {
            "chapter": 9,
            "verse": 14,
            "name": "Psalms 9:14",
            "text": " Miserere mei, Domine :  vide humilitatem meam de inimicis meis, "
        },
        {
            "chapter": 9,
            "verse": 15,
            "name": "Psalms 9:15",
            "text": " qui exaltas me de portis mortis,  ut annuntiem omnes laudationes tuas in portis filiæ Sion : "
        },
        {
            "chapter": 9,
            "verse": 16,
            "name": "Psalms 9:16",
            "text": " exultabo in salutari tuo.  Infixæ sunt gentes in interitu quem fecerunt ;  in laqueo isto quem absconderunt  comprehensus est pes eorum. "
        },
        {
            "chapter": 9,
            "verse": 17,
            "name": "Psalms 9:17",
            "text": " Cognoscetur Dominus judicia faciens ;  in operibus manuum suarum comprehensus est peccator. "
        },
        {
            "chapter": 9,
            "verse": 18,
            "name": "Psalms 9:18",
            "text": " Convertantur peccatores in infernum,  omnes gentes quæ obliviscuntur Deum. "
        },
        {
            "chapter": 9,
            "verse": 19,
            "name": "Psalms 9:19",
            "text": " Quoniam non in finem oblivio erit pauperis ;  patientia pauperum non peribit in finem. "
        },
        {
            "chapter": 9,
            "verse": 20,
            "name": "Psalms 9:20",
            "text": " Exsurge, Domine ; non confortetur homo :  judicentur gentes in conspectu tuo. "
        },
        {
            "chapter": 9,
            "verse": 21,
            "name": "Psalms 9:21",
            "text": " Constitue, Domine, legislatorem super eos,  ut sciant gentes quoniam homines sunt. "
        },
        {
            "chapter": 9,
            "verse": 22,
            "name": "Psalms 9:22",
            "text": " Ut quid, Domine, recessisti longe ;  despicis in opportunitatibus, in tribulatione ? "
        },
        {
            "chapter": 9,
            "verse": 23,
            "name": "Psalms 9:23",
            "text": " Dum superbit impius, incenditur pauper :  comprehenduntur in consiliis quibus cogitant. "
        },
        {
            "chapter": 9,
            "verse": 24,
            "name": "Psalms 9:24",
            "text": " Quoniam laudatur peccator in desideriis animæ suæ,  et iniquus benedicitur. "
        },
        {
            "chapter": 9,
            "verse": 25,
            "name": "Psalms 9:25",
            "text": " Exacerbavit Dominum peccator :  secundum multitudinem iræ suæ, non quæret. "
        },
        {
            "chapter": 9,
            "verse": 26,
            "name": "Psalms 9:26",
            "text": " Non est Deus in conspectu ejus ;  inquinatæ sunt viæ illius in omni tempore.  Auferuntur judicia tua a facie ejus ;  omnium inimicorum suorum dominabitur. "
        },
        {
            "chapter": 9,
            "verse": 27,
            "name": "Psalms 9:27",
            "text": " Dixit enim in corde suo : Non movebor  a generatione in generationem, sine malo. "
        },
        {
            "chapter": 9,
            "verse": 28,
            "name": "Psalms 9:28",
            "text": " Cujus maledictione os plenum est, et amaritudine, et dolo ;  sub lingua ejus labor et dolor. "
        },
        {
            "chapter": 9,
            "verse": 29,
            "name": "Psalms 9:29",
            "text": " Sedet in insidiis cum divitibus in occultis,  ut interficiat innocentem. "
        },
        {
            "chapter": 9,
            "verse": 30,
            "name": "Psalms 9:30",
            "text": " Oculi ejus in pauperem respiciunt ;  insidiatur in abscondito, quasi leo in spelunca sua.  Insidiatur ut rapiat pauperem ;  rapere pauperem dum attrahit eum. "
        },
        {
            "chapter": 9,
            "verse": 31,
            "name": "Psalms 9:31",
            "text": " In laqueo suo humiliabit eum ;  inclinabit se, et cadet cum dominatus fuerit pauperum. "
        },
        {
            "chapter": 9,
            "verse": 32,
            "name": "Psalms 9:32",
            "text": " Dixit enim in corde suo : Oblitus est Deus ;  avertit faciem suam, ne videat in finem. "
        },
        {
            "chapter": 9,
            "verse": 33,
            "name": "Psalms 9:33",
            "text": " Exsurge, Domine Deus, exaltetur manus tua ;  ne obliviscaris pauperum. "
        },
        {
            "chapter": 9,
            "verse": 34,
            "name": "Psalms 9:34",
            "text": " Propter quid irritavit impius Deum ?  dixit enim in corde suo : Non requiret. "
        },
        {
            "chapter": 9,
            "verse": 35,
            "name": "Psalms 9:35",
            "text": " Vides, quoniam tu laborem et dolorem consideras,  ut tradas eos in manus tuas.  Tibi derelictus est pauper ;  orphano tu eris adjutor. "
        },
        {
            "chapter": 9,
            "verse": 36,
            "name": "Psalms 9:36",
            "text": " Contere brachium peccatoris et maligni ;  quæretur peccatum illius, et non invenietur. "
        },
        {
            "chapter": 9,
            "verse": 37,
            "name": "Psalms 9:37",
            "text": " Dominus regnabit in æternum, et in sæculum sæculi ;  peribitis, gentes, de terra illius. "
        },
        {
            "chapter": 9,
            "verse": 38,
            "name": "Psalms 9:38",
            "text": " Desiderium pauperum exaudivit Dominus ;  præparationem cordis eorum audivit auris tua : "
        },
        {
            "chapter": 9,
            "verse": 39,
            "name": "Psalms 9:39",
            "text": " judicare pupillo et humili,  ut non apponat ultra magnificare se homo super terram.  "
        }
    ]
}