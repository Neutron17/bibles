{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 19,
    "book_name": "Psalms",
    "chapter": 70,
    "name": "Psalms 70",
    "verses": [
        {
            "chapter": 70,
            "verse": 1,
            "name": "Psalms 70:1",
            "text": "Psalmus David, filiorum Jonadab, et priorum captivorum.   In te, Domine, speravi ; non confundar in æternum. "
        },
        {
            "chapter": 70,
            "verse": 2,
            "name": "Psalms 70:2",
            "text": " In justitia tua libera me, et eripe me :  inclina ad me aurem tuam, et salva me. "
        },
        {
            "chapter": 70,
            "verse": 3,
            "name": "Psalms 70:3",
            "text": " Esto mihi in Deum protectorem,  et in locum munitum, ut salvum me facias :  quoniam firmamentum meum et refugium meum es tu. "
        },
        {
            "chapter": 70,
            "verse": 4,
            "name": "Psalms 70:4",
            "text": " Deus meus, eripe me de manu peccatoris,  et de manu contra legem agentis, et iniqui : "
        },
        {
            "chapter": 70,
            "verse": 5,
            "name": "Psalms 70:5",
            "text": " quoniam tu es patientia mea, Domine ;  Domine, spes mea a juventute mea. "
        },
        {
            "chapter": 70,
            "verse": 6,
            "name": "Psalms 70:6",
            "text": " In te confirmatus sum ex utero ;  de ventre matris meæ tu es protector meus ;  in te cantatio mea semper. "
        },
        {
            "chapter": 70,
            "verse": 7,
            "name": "Psalms 70:7",
            "text": " Tamquam prodigium factus sum multis ;  et tu adjutor fortis. "
        },
        {
            "chapter": 70,
            "verse": 8,
            "name": "Psalms 70:8",
            "text": " Repleatur os meum laude,  ut cantem gloriam tuam,  tota die magnitudinem tuam. "
        },
        {
            "chapter": 70,
            "verse": 9,
            "name": "Psalms 70:9",
            "text": " Ne projicias me in tempore senectutis ;  cum defecerit virtus mea, ne derelinquas me. "
        },
        {
            "chapter": 70,
            "verse": 10,
            "name": "Psalms 70:10",
            "text": " Quia dixerunt inimici mei mihi,  et qui custodiebant animam meam consilium fecerunt in unum, "
        },
        {
            "chapter": 70,
            "verse": 11,
            "name": "Psalms 70:11",
            "text": " dicentes : Deus dereliquit eum :  persequimini et comprehendite eum,  quia non est qui eripiat. "
        },
        {
            "chapter": 70,
            "verse": 12,
            "name": "Psalms 70:12",
            "text": " Deus, ne elongeris a me ;  Deus meus, in auxilium meum respice. "
        },
        {
            "chapter": 70,
            "verse": 13,
            "name": "Psalms 70:13",
            "text": " Confundantur et deficiant detrahentes animæ meæ ;  operiantur confusione et pudore qui quærunt mala mihi. "
        },
        {
            "chapter": 70,
            "verse": 14,
            "name": "Psalms 70:14",
            "text": " Ego autem semper sperabo,  et adjiciam super omnem laudem tuam. "
        },
        {
            "chapter": 70,
            "verse": 15,
            "name": "Psalms 70:15",
            "text": " Os meum annuntiabit justitiam tuam,  tota die salutare tuum.  Quoniam non cognovi litteraturam, "
        },
        {
            "chapter": 70,
            "verse": 16,
            "name": "Psalms 70:16",
            "text": " introibo in potentias Domini ;  Domine, memorabor justitiæ tuæ solius. "
        },
        {
            "chapter": 70,
            "verse": 17,
            "name": "Psalms 70:17",
            "text": " Deus, docuisti me a juventute mea ;  et usque nunc pronuntiabo mirabilia tua. "
        },
        {
            "chapter": 70,
            "verse": 18,
            "name": "Psalms 70:18",
            "text": " Et usque in senectam et senium,  Deus, ne derelinquas me,  donec annuntiem brachium tuum generationi omni quæ ventura est,  potentiam tuam, "
        },
        {
            "chapter": 70,
            "verse": 19,
            "name": "Psalms 70:19",
            "text": "et justitiam tuam, Deus, usque in altissima ;  quæ fecisti magnalia, Deus : quis similis tibi ? "
        },
        {
            "chapter": 70,
            "verse": 20,
            "name": "Psalms 70:20",
            "text": " Quantas ostendisti mihi tribulationes multas et malas !  et conversus vivificasti me,  et de abyssis terræ iterum reduxisti me. "
        },
        {
            "chapter": 70,
            "verse": 21,
            "name": "Psalms 70:21",
            "text": " Multiplicasti magnificentiam tuam ;  et conversus consolatus es me. "
        },
        {
            "chapter": 70,
            "verse": 22,
            "name": "Psalms 70:22",
            "text": " Nam et ego confitebor tibi in vasis psalmi veritatem tuam, Deus ;  psallam tibi in cithara, sanctus Israël. "
        },
        {
            "chapter": 70,
            "verse": 23,
            "name": "Psalms 70:23",
            "text": " Exsultabunt labia mea cum cantavero tibi ;  et anima mea quam redemisti. "
        },
        {
            "chapter": 70,
            "verse": 24,
            "name": "Psalms 70:24",
            "text": " Sed et lingua mea tota die meditabitur justitiam tuam,  cum confusi et reveriti fuerint qui quærunt mala mihi.  "
        }
    ]
}