{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 59,
    "book_name": "James",
    "chapter": 4,
    "name": "James 4",
    "verses": [
        {
            "chapter": 4,
            "verse": 1,
            "name": "James 4:1",
            "text": "Unde bella et lites in vobis ? nonne hinc : ex concupiscentiis vestris, quæ militant in membris vestris ? "
        },
        {
            "chapter": 4,
            "verse": 2,
            "name": "James 4:2",
            "text": "concupiscitis, et non habetis : occiditis, et zelatis : et non potestis adipisci : litigatis, et belligeratis, et non habetis, propter quod non postulatis. "
        },
        {
            "chapter": 4,
            "verse": 3,
            "name": "James 4:3",
            "text": "Petitis, et non accipitis : eo quod male petatis : ut in concupiscentiis vestris insumatis. "
        },
        {
            "chapter": 4,
            "verse": 4,
            "name": "James 4:4",
            "text": "Adulteri, nescitis quia amicitia hujus mundi inimica est Dei ? quicumque ergo voluerit amicus esse sæculi hujus, inimicus Dei constituitur. "
        },
        {
            "chapter": 4,
            "verse": 5,
            "name": "James 4:5",
            "text": "An putatis quia inaniter Scriptura dicat : Ad invidiam concupiscit spiritus qui habitat in vobis ? "
        },
        {
            "chapter": 4,
            "verse": 6,
            "name": "James 4:6",
            "text": "majorem autem dat gratiam. Propter quod dicit : Deus superbis resistit, humilibus autem dat gratiam. "
        },
        {
            "chapter": 4,
            "verse": 7,
            "name": "James 4:7",
            "text": "Subditi ergo estote Deo, resistite autem diabolo, et fugiet a vobis. "
        },
        {
            "chapter": 4,
            "verse": 8,
            "name": "James 4:8",
            "text": "Appropinquate Deo, et appropinquabit vobis. Emundate manus, peccatores : et purificate corda, duplices animo. "
        },
        {
            "chapter": 4,
            "verse": 9,
            "name": "James 4:9",
            "text": "Miseri estote, et lugete, et plorate : risus vester in luctum convertatur, et gaudium in mœrorem. "
        },
        {
            "chapter": 4,
            "verse": 10,
            "name": "James 4:10",
            "text": "Humiliamini in conspectu Domini, et exaltabit vos. "
        },
        {
            "chapter": 4,
            "verse": 11,
            "name": "James 4:11",
            "text": "Nolite detrahere alterutrum fratres. Qui detrahit fratri, aut qui judicat fratrem suum, detrahit legi, et judicat legem. Si autem judicas legem, non es factor legis, sed judex. "
        },
        {
            "chapter": 4,
            "verse": 12,
            "name": "James 4:12",
            "text": "Unus est legislator et judex, qui potest perdere et liberare.  "
        },
        {
            "chapter": 4,
            "verse": 13,
            "name": "James 4:13",
            "text": " Tu autem quis es, qui judicas proximum ? Ecce nunc qui dicitis : Hodie, aut crastino ibimus in illam civitatem, et faciemus ibi quidem annum, et mercabimur, et lucrum faciemus : "
        },
        {
            "chapter": 4,
            "verse": 14,
            "name": "James 4:14",
            "text": "qui ignoratis quid erit in crastino. "
        },
        {
            "chapter": 4,
            "verse": 15,
            "name": "James 4:15",
            "text": "Quæ est enim vita vestra ? vapor est ad modicum parens, et deinceps exterminabitur ; pro eo ut dicatis : Si Dominus voluerit. Et : Si vixerimus, faciemus hoc, aut illud. "
        },
        {
            "chapter": 4,
            "verse": 16,
            "name": "James 4:16",
            "text": "Nunc autem exsultatis in superbiis vestris. Omnis exsultatio talis, maligna est. "
        },
        {
            "chapter": 4,
            "verse": 17,
            "name": "James 4:17",
            "text": "Scienti igitur bonum facere, et non facienti, peccatum est illi.   "
        }
    ]
}