{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 59,
    "book_name": "James",
    "chapter": 1,
    "name": "James 1",
    "verses": [
        {
            "chapter": 1,
            "verse": 1,
            "name": "James 1:1",
            "text": "Jacobus, Dei et Domini nostri Jesu Christi servus, duodecim tribubus, quæ sunt in dispersione, salutem.  "
        },
        {
            "chapter": 1,
            "verse": 2,
            "name": "James 1:2",
            "text": " Omne gaudium existimate fratres mei, cum in tentationes varias incideritis : "
        },
        {
            "chapter": 1,
            "verse": 3,
            "name": "James 1:3",
            "text": "scientes quod probatio fidei vestræ patientiam operatur. "
        },
        {
            "chapter": 1,
            "verse": 4,
            "name": "James 1:4",
            "text": "Patientia autem opus perfectum habet : ut sitis perfecti et integri in nullo deficientes. "
        },
        {
            "chapter": 1,
            "verse": 5,
            "name": "James 1:5",
            "text": "Si quis autem vestrum indiget sapientia, postulet a Deo, qui dat omnibus affluenter, et non improperat : et dabitur ei. "
        },
        {
            "chapter": 1,
            "verse": 6,
            "name": "James 1:6",
            "text": "Postulet autem in fide nihil hæsitans : qui enim hæsitat, similis est fluctui maris, qui a vento movetur et circumfertur : "
        },
        {
            "chapter": 1,
            "verse": 7,
            "name": "James 1:7",
            "text": "non ergo æstimet homo ille quod accipiat aliquid a Domino. "
        },
        {
            "chapter": 1,
            "verse": 8,
            "name": "James 1:8",
            "text": "Vir duplex animo inconstans est in omnibus viis suis. "
        },
        {
            "chapter": 1,
            "verse": 9,
            "name": "James 1:9",
            "text": "Glorietur autem frater humilis in exaltatione sua : "
        },
        {
            "chapter": 1,
            "verse": 10,
            "name": "James 1:10",
            "text": "dives autem in humilitate sua, quoniam sicut flos fœni transibit ; "
        },
        {
            "chapter": 1,
            "verse": 11,
            "name": "James 1:11",
            "text": "exortus est enim sol cum ardore, et arefecit fœnum, et flos ejus decidit, et decor vultus ejus deperiit : ita et dives in itineribus suis marcescet. "
        },
        {
            "chapter": 1,
            "verse": 12,
            "name": "James 1:12",
            "text": "Beatus vir qui suffert tentationem : quoniam cum probatus fuerit, accipiet coronam vitæ, quam repromisit Deus diligentibus se. "
        },
        {
            "chapter": 1,
            "verse": 13,
            "name": "James 1:13",
            "text": "Nemo cum tentatur, dicat quoniam a Deo tentatur : Deus enim intentator malorum est : ipse autem neminem tentat. "
        },
        {
            "chapter": 1,
            "verse": 14,
            "name": "James 1:14",
            "text": "Unusquisque vero tentatur a concupiscentia sua abstractus, et illectus. "
        },
        {
            "chapter": 1,
            "verse": 15,
            "name": "James 1:15",
            "text": "Deinde concupiscentia cum conceperit, parit peccatum : peccatum vero cum consummatum fuerit, generat mortem. "
        },
        {
            "chapter": 1,
            "verse": 16,
            "name": "James 1:16",
            "text": "Nolite itaque errare, fratres mei dilectissimi. "
        },
        {
            "chapter": 1,
            "verse": 17,
            "name": "James 1:17",
            "text": "Omne datum optimum, et omne donum perfectum desursum est, descendens a Patre luminum, apud quem non est transmutatio, nec vicissitudinis obumbratio. "
        },
        {
            "chapter": 1,
            "verse": 18,
            "name": "James 1:18",
            "text": "Voluntarie enim genuit nos verbo veritatis, ut simus initium aliquod creaturæ ejus.  "
        },
        {
            "chapter": 1,
            "verse": 19,
            "name": "James 1:19",
            "text": " Scitis, fratres mei dilectissimi. Sit autem omnis homo velox ad audiendum : tardus autem ad loquendum, et tardus ad iram. "
        },
        {
            "chapter": 1,
            "verse": 20,
            "name": "James 1:20",
            "text": "Ira enim viri justitiam Dei non operatur. "
        },
        {
            "chapter": 1,
            "verse": 21,
            "name": "James 1:21",
            "text": "Propter quod abjicientes omnem immunditiam, et abundantiam malitiæ, in mansuetudine suscipite insitum verbum, quod potest salvare animas vestras. "
        },
        {
            "chapter": 1,
            "verse": 22,
            "name": "James 1:22",
            "text": "Estote autem factores verbi, et non auditores tantum : fallentes vosmetipsos. "
        },
        {
            "chapter": 1,
            "verse": 23,
            "name": "James 1:23",
            "text": "Quia si quis auditor est verbi, et non factor, hic comparabitur viro consideranti vultum nativitatis suæ in speculo : "
        },
        {
            "chapter": 1,
            "verse": 24,
            "name": "James 1:24",
            "text": "consideravit enim se, et abiit, et statim oblitus est qualis fuerit. "
        },
        {
            "chapter": 1,
            "verse": 25,
            "name": "James 1:25",
            "text": "Qui autem perspexerit in legem perfectam libertatis, et permanserit in ea, non auditor obliviosus factus, sed factor operis : hic beatus in facto suo erit. "
        },
        {
            "chapter": 1,
            "verse": 26,
            "name": "James 1:26",
            "text": "Si quis autem putat se religiosum esse, non refrenans linguam suam, sed seducens cor suum, hujus vana est religio. "
        },
        {
            "chapter": 1,
            "verse": 27,
            "name": "James 1:27",
            "text": "Religio munda et immaculata apud Deum et Patrem, hæc est : visitare pupillos et viduas in tribulatione eorum, et immaculatum se custodire ab hoc sæculo.   "
        }
    ]
}