{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 59,
    "book_name": "James",
    "chapter": 2,
    "name": "James 2",
    "verses": [
        {
            "chapter": 2,
            "verse": 1,
            "name": "James 2:1",
            "text": "Fratres mei, nolite in personarum acceptione habere fidem Domini nostri Jesu Christi gloriæ. "
        },
        {
            "chapter": 2,
            "verse": 2,
            "name": "James 2:2",
            "text": "Etenim si introierit in conventum vestrum vir aureum annulum habens in veste candida, introierit autem et pauper in sordido habitu, "
        },
        {
            "chapter": 2,
            "verse": 3,
            "name": "James 2:3",
            "text": "et intendatis in eum qui indutus est veste præclara, et dixeritis ei : Tu sede hic bene : pauperi autem dicatis : Tu sta illic ; aut sede sub scabello pedum meorum : "
        },
        {
            "chapter": 2,
            "verse": 4,
            "name": "James 2:4",
            "text": "nonne judicatis apud vosmetipsos, et facti estis judices cogitationum iniquarum ? "
        },
        {
            "chapter": 2,
            "verse": 5,
            "name": "James 2:5",
            "text": "Audite, fratres mei dilectissimi : nonne Deus elegit pauperes in hoc mundo, divites in fide, et hæredes regni, quod repromisit Deus diligentibus se ? "
        },
        {
            "chapter": 2,
            "verse": 6,
            "name": "James 2:6",
            "text": "vos autem exhonorastis pauperem. Nonne divites per potentiam opprimunt vos, et ipsi trahunt vos ad judicia ? "
        },
        {
            "chapter": 2,
            "verse": 7,
            "name": "James 2:7",
            "text": "nonne ipsi blasphemant bonum nomen, quod invocatum est super vos ? "
        },
        {
            "chapter": 2,
            "verse": 8,
            "name": "James 2:8",
            "text": "Si tamen legem perficitis regalem secundum Scripturas : Diliges proximum tuum sicut teipsum : bene facitis : "
        },
        {
            "chapter": 2,
            "verse": 9,
            "name": "James 2:9",
            "text": "si autem personas accipitis, peccatum operamini, redarguti a lege quasi transgressores. "
        },
        {
            "chapter": 2,
            "verse": 10,
            "name": "James 2:10",
            "text": "Quicumque autem totam legem servaverit, offendat autem in uno, factus est omnium reus. "
        },
        {
            "chapter": 2,
            "verse": 11,
            "name": "James 2:11",
            "text": "Qui enim dixit : Non mœchaberis, dixit et : Non occides. Quod si non mœchaberis, occides autem, factus es transgressor legis. "
        },
        {
            "chapter": 2,
            "verse": 12,
            "name": "James 2:12",
            "text": "Sic loquimini, et sic facite sicut per legem libertatis incipientes judicari. "
        },
        {
            "chapter": 2,
            "verse": 13,
            "name": "James 2:13",
            "text": "Judicium enim sine misericordia illi qui non fecit misericordiam : superexaltat autem misericordia judicium.  "
        },
        {
            "chapter": 2,
            "verse": 14,
            "name": "James 2:14",
            "text": " Quid proderit, fratres mei, si fidem quis dicat se habere, opera autem non habeat ? numquid poterit fides salvare eum ? "
        },
        {
            "chapter": 2,
            "verse": 15,
            "name": "James 2:15",
            "text": "Si autem frater et soror nudi sint, et indigeant victu quotidiano, "
        },
        {
            "chapter": 2,
            "verse": 16,
            "name": "James 2:16",
            "text": "dicat autem aliquis ex vobis illis : Ite in pace, calefacimini et saturamini : non dederitis autem eis quæ necessaria sunt corpori, quid proderit ? "
        },
        {
            "chapter": 2,
            "verse": 17,
            "name": "James 2:17",
            "text": "Sic et fides, si non habeat opera, mortua est in semetipsa. "
        },
        {
            "chapter": 2,
            "verse": 18,
            "name": "James 2:18",
            "text": "Sed dicet quis : Tu fidem habes, et ego opera habeo : ostende mihi fidem tuam sine operibus : et ego ostendam tibi ex operibus fidem meam. "
        },
        {
            "chapter": 2,
            "verse": 19,
            "name": "James 2:19",
            "text": "Tu credis quoniam unus est Deus : bene facis : et dæmones credunt, et contremiscunt. "
        },
        {
            "chapter": 2,
            "verse": 20,
            "name": "James 2:20",
            "text": "Vis autem scire, o homo inanis, quoniam fides sine operibus mortua est ? "
        },
        {
            "chapter": 2,
            "verse": 21,
            "name": "James 2:21",
            "text": "Abraham pater noster nonne ex operibus justificatus est, offerens Isaac filium suum super altare ? "
        },
        {
            "chapter": 2,
            "verse": 22,
            "name": "James 2:22",
            "text": "Vides quoniam fides cooperabatur operibus illius : et ex operibus fides consummata est ? "
        },
        {
            "chapter": 2,
            "verse": 23,
            "name": "James 2:23",
            "text": "Et suppleta est Scriptura, dicens : Credidit Abraham Deo, et reputatum est illi ad justitiam, et amicus Dei appellatus est. "
        },
        {
            "chapter": 2,
            "verse": 24,
            "name": "James 2:24",
            "text": "Videtis quoniam ex operibus justificatur homo, et non ex fide tantum ? "
        },
        {
            "chapter": 2,
            "verse": 25,
            "name": "James 2:25",
            "text": "Similiter et Rahab meretrix, nonne ex operibus justificata est, suscipiens nuntios, et alia via ejiciens ? "
        },
        {
            "chapter": 2,
            "verse": 26,
            "name": "James 2:26",
            "text": "Sicut enim corpus sine spiritu mortuum est, ita et fides sine operibus mortua est.   "
        }
    ]
}