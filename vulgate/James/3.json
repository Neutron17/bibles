{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 59,
    "book_name": "James",
    "chapter": 3,
    "name": "James 3",
    "verses": [
        {
            "chapter": 3,
            "verse": 1,
            "name": "James 3:1",
            "text": "Nolite plures magistri fieri fratres mei, scientes quoniam majus judicium sumitis. "
        },
        {
            "chapter": 3,
            "verse": 2,
            "name": "James 3:2",
            "text": "In multis enim offendimus omnes. Si quis in verbo non offendit, hic perfectus est vir : potest etiam freno circumducere totum corpus. "
        },
        {
            "chapter": 3,
            "verse": 3,
            "name": "James 3:3",
            "text": "Si autem equis frena in ora mittimus ad consentiendum nobis, et omne corpus illorum circumferimus. "
        },
        {
            "chapter": 3,
            "verse": 4,
            "name": "James 3:4",
            "text": "Ecce et naves, cum magnæ sint, et a ventis validis minentur, circumferuntur a modico gubernaculo ubi impetus dirigentis voluerit. "
        },
        {
            "chapter": 3,
            "verse": 5,
            "name": "James 3:5",
            "text": "Ita et lingua modicum quidem membrum est, et magna exaltat. Ecce quantus ignis quam magnam silvam incendit ! "
        },
        {
            "chapter": 3,
            "verse": 6,
            "name": "James 3:6",
            "text": "Et lingua ignis est, universitas iniquitatis. Lingua constituitur in membris nostris, quæ maculat totum corpus, et inflammat rotam nativitatis nostræ inflammata a gehenna. "
        },
        {
            "chapter": 3,
            "verse": 7,
            "name": "James 3:7",
            "text": "Omnis enim natura bestiarum, et volucrum, et serpentium, et ceterorum domantur, et domita sunt a natura humana : "
        },
        {
            "chapter": 3,
            "verse": 8,
            "name": "James 3:8",
            "text": "linguam autem nullus hominum domare potest : inquietum malum, plena veneno mortifero. "
        },
        {
            "chapter": 3,
            "verse": 9,
            "name": "James 3:9",
            "text": "In ipsa benedicimus Deum et Patrem : et in ipsa maledicimus homines, qui ad similitudinem Dei facti sunt. "
        },
        {
            "chapter": 3,
            "verse": 10,
            "name": "James 3:10",
            "text": "Ex ipso ore procedit benedictio et maledictio. Non oportet, fratres mei, hæc ita fieri. "
        },
        {
            "chapter": 3,
            "verse": 11,
            "name": "James 3:11",
            "text": "Numquid fons de eodem foramine emanat dulcem et amaram aquam ? "
        },
        {
            "chapter": 3,
            "verse": 12,
            "name": "James 3:12",
            "text": "Numquid potest, fratres mei, ficus uvas facere, aut vitis ficus ? Sic neque salsa dulcem potest facere aquam.  "
        },
        {
            "chapter": 3,
            "verse": 13,
            "name": "James 3:13",
            "text": " Quis sapiens et disciplinatus inter vos ? Ostendat ex bona conversatione operationem suam in mansuetudine sapientiæ. "
        },
        {
            "chapter": 3,
            "verse": 14,
            "name": "James 3:14",
            "text": "Quod si zelum amarum habetis, et contentiones sint in cordibus vestris : nolite gloriari, et mendaces esse adversus veritatem : "
        },
        {
            "chapter": 3,
            "verse": 15,
            "name": "James 3:15",
            "text": "non est enim ista sapientia desursum descendens : sed terrena, animalis, diabolica. "
        },
        {
            "chapter": 3,
            "verse": 16,
            "name": "James 3:16",
            "text": "Ubi enim zelus et contentio, ibi inconstantia et omne opus pravum. "
        },
        {
            "chapter": 3,
            "verse": 17,
            "name": "James 3:17",
            "text": "Quæ autem desursum est sapientia, primum quidem pudica est, deinde pacifica, modesta, suadibilis, bonis consentiens, plena misericordia et fructibus bonis, non judicans, sine simulatione. "
        },
        {
            "chapter": 3,
            "verse": 18,
            "name": "James 3:18",
            "text": "Fructus autem justitiæ, in pace seminatur, facientibus pacem.   "
        }
    ]
}