{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 59,
    "book_name": "James",
    "chapter": 5,
    "name": "James 5",
    "verses": [
        {
            "chapter": 5,
            "verse": 1,
            "name": "James 5:1",
            "text": "Agite nunc divites, plorate ululantes in miseriis vestris, quæ advenient vobis. "
        },
        {
            "chapter": 5,
            "verse": 2,
            "name": "James 5:2",
            "text": "Divitiæ vestræ putrefactæ sunt, et vestimenta vestra a tineis comesta sunt. "
        },
        {
            "chapter": 5,
            "verse": 3,
            "name": "James 5:3",
            "text": "Aurum et argentum vestrum æruginavit : et ærugo eorum in testimonium vobis erit, et manducabit carnes vestras sicut ignis. Thesaurizastis vobis iram in novissimis diebus. "
        },
        {
            "chapter": 5,
            "verse": 4,
            "name": "James 5:4",
            "text": "Ecce merces operariorum, qui messuerunt regiones vestras, quæ fraudata est a vobis, clamat : et clamor eorum in aures Domini sabbaoth introivit. "
        },
        {
            "chapter": 5,
            "verse": 5,
            "name": "James 5:5",
            "text": "Epulati estis super terram, et in luxuriis enutristis corda vestra in die occisionis. "
        },
        {
            "chapter": 5,
            "verse": 6,
            "name": "James 5:6",
            "text": "Addixistis, et occidistis justum, et non restitit vobis.  "
        },
        {
            "chapter": 5,
            "verse": 7,
            "name": "James 5:7",
            "text": " Patientes igitur estote, fratres, usque ad adventum Domini. Ecce agricola exspectat pretiosum fructum terræ, patienter ferens donec accipiat temporaneum et serotinum. "
        },
        {
            "chapter": 5,
            "verse": 8,
            "name": "James 5:8",
            "text": "Patientes igitur estote et vos, et confirmate corda vestra : quoniam adventus Domini appropinquavit. "
        },
        {
            "chapter": 5,
            "verse": 9,
            "name": "James 5:9",
            "text": "Nolite ingemiscere, fratres, in alterutrum, ut non judicemini. Ecce judex ante januam assistit. "
        },
        {
            "chapter": 5,
            "verse": 10,
            "name": "James 5:10",
            "text": "Exemplum accipite, fratres, exitus mali, laboris, et patientiæ, prophetas qui locuti sunt in nomine Domini. "
        },
        {
            "chapter": 5,
            "verse": 11,
            "name": "James 5:11",
            "text": "Ecce beatificamus eos qui sustinuerunt. Sufferentiam Job audistis, et finem Domini vidistis, quoniam misericors Dominus est, et miserator.  "
        },
        {
            "chapter": 5,
            "verse": 12,
            "name": "James 5:12",
            "text": " Ante omnia autem, fratres mei, nolite jurare, neque per cælum, neque per terram, neque aliud quodcumque juramentum. Sit autem sermo vester : Est, est : Non, non : ut non sub judicio decidatis.  "
        },
        {
            "chapter": 5,
            "verse": 13,
            "name": "James 5:13",
            "text": " Tristatur aliquis vestrum ? oret. Æquo animo est ? psallat. "
        },
        {
            "chapter": 5,
            "verse": 14,
            "name": "James 5:14",
            "text": "Infirmatur quis in vobis ? inducat presbyteros ecclesiæ, et orent super eum, ungentes eum oleo in nomine Domini : "
        },
        {
            "chapter": 5,
            "verse": 15,
            "name": "James 5:15",
            "text": "et oratio fidei salvabit infirmum, et alleviabit eum Dominus : et si in peccatis sit, remittentur ei. "
        },
        {
            "chapter": 5,
            "verse": 16,
            "name": "James 5:16",
            "text": "Confitemini ergo alterutrum peccata vestra, et orate pro invicem ut salvemini : multum enim valet deprecatio justi assidua. "
        },
        {
            "chapter": 5,
            "verse": 17,
            "name": "James 5:17",
            "text": "Elias homo erat similis nobis passibilis : et oratione oravit ut non plueret super terram, et non pluit annos tres, et menses sex. "
        },
        {
            "chapter": 5,
            "verse": 18,
            "name": "James 5:18",
            "text": "Et rursum oravit : et cælum dedit pluviam, et terra dedit fructum suum.  "
        },
        {
            "chapter": 5,
            "verse": 19,
            "name": "James 5:19",
            "text": " Fratres mei, si quis ex vobis erraverit a veritate, et converterit quis eum : "
        },
        {
            "chapter": 5,
            "verse": 20,
            "name": "James 5:20",
            "text": "scire debet quoniam qui converti fecerit peccatorem ab errore viæ suæ, salvabit animam ejus a morte, et operiet multitudinem peccatorum.    "
        }
    ]
}