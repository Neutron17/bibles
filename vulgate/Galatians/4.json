{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 48,
    "book_name": "Galatians",
    "chapter": 4,
    "name": "Galatians 4",
    "verses": [
        {
            "chapter": 4,
            "verse": 1,
            "name": "Galatians 4:1",
            "text": "Dico autem : quanto tempore hæres parvulus est, nihil differt a servo, cum sit dominus omnium : "
        },
        {
            "chapter": 4,
            "verse": 2,
            "name": "Galatians 4:2",
            "text": "sed sub tutoribus et actoribus est usque ad præfinitum tempus a patre : "
        },
        {
            "chapter": 4,
            "verse": 3,
            "name": "Galatians 4:3",
            "text": "ita et nos cum essemus parvuli, sub elementis mundi eramus servientes. "
        },
        {
            "chapter": 4,
            "verse": 4,
            "name": "Galatians 4:4",
            "text": "At ubi venit plenitudo temporis, misit Deus Filium suum factum ex muliere, factum sub lege, "
        },
        {
            "chapter": 4,
            "verse": 5,
            "name": "Galatians 4:5",
            "text": "ut eos, qui sub lege erant, redimeret, ut adoptionem filiorum reciperemus. "
        },
        {
            "chapter": 4,
            "verse": 6,
            "name": "Galatians 4:6",
            "text": "Quoniam autem estis filii, misit Deus Spiritum Filii sui in corda vestra, clamantem : Abba, Pater. "
        },
        {
            "chapter": 4,
            "verse": 7,
            "name": "Galatians 4:7",
            "text": "Itaque jam non est servus, sed filius : quod si filius, et hæres per Deum.  "
        },
        {
            "chapter": 4,
            "verse": 8,
            "name": "Galatians 4:8",
            "text": " Sed tunc quidem ignorantes Deum, iis, qui natura non sunt dii, serviebatis. "
        },
        {
            "chapter": 4,
            "verse": 9,
            "name": "Galatians 4:9",
            "text": "Nunc autem cum cognoveritis Deum, immo cogniti sitis a Deo : quomodo convertimini iterum ad infirma et egena elementa, quibus denuo servire vultis ? "
        },
        {
            "chapter": 4,
            "verse": 10,
            "name": "Galatians 4:10",
            "text": "Dies observatis, et menses, et tempora, et annos. "
        },
        {
            "chapter": 4,
            "verse": 11,
            "name": "Galatians 4:11",
            "text": "Timeo vos, ne forte sine causa laboraverim in vobis.  "
        },
        {
            "chapter": 4,
            "verse": 12,
            "name": "Galatians 4:12",
            "text": " Estote sicut ego, quia et ego sicut vos : fratres, obsecro vos. Nihil me læsistis. "
        },
        {
            "chapter": 4,
            "verse": 13,
            "name": "Galatians 4:13",
            "text": "Scitis autem quia per infirmitatem carnis evangelizavi vobis jampridem : et tentationem vestram in carne mea "
        },
        {
            "chapter": 4,
            "verse": 14,
            "name": "Galatians 4:14",
            "text": "non sprevistis, neque respuistis : sed sicut angelum Dei excepistis me, sicut Christum Jesum. "
        },
        {
            "chapter": 4,
            "verse": 15,
            "name": "Galatians 4:15",
            "text": "Ubi est ergo beatitudo vestra ? testimonium enim perhibeo vobis, quia, si fieri posset, oculos vestros eruissetis, et dedissetis mihi. "
        },
        {
            "chapter": 4,
            "verse": 16,
            "name": "Galatians 4:16",
            "text": "Ergo inimicus vobis factus sum, verum dicens vobis ? "
        },
        {
            "chapter": 4,
            "verse": 17,
            "name": "Galatians 4:17",
            "text": "Æmulantur vos non bene : sed excludere vos volunt, ut illos æmulemini. "
        },
        {
            "chapter": 4,
            "verse": 18,
            "name": "Galatians 4:18",
            "text": "Bonum autem æmulamini in bono semper : et non tantum cum præsens sum apud vos. "
        },
        {
            "chapter": 4,
            "verse": 19,
            "name": "Galatians 4:19",
            "text": "Filioli mei, quos iterum parturio, donec formetur Christus in vobis : "
        },
        {
            "chapter": 4,
            "verse": 20,
            "name": "Galatians 4:20",
            "text": "vellem autem esse apud vos modo, et mutare vocem meam : quoniam confundor in vobis.  "
        },
        {
            "chapter": 4,
            "verse": 21,
            "name": "Galatians 4:21",
            "text": " Dicite mihi qui sub lege vultis esse : legem non legistis ? "
        },
        {
            "chapter": 4,
            "verse": 22,
            "name": "Galatians 4:22",
            "text": "Scriptum est enim : Quoniam Abraham duos filios habuit : unum de ancilla, et unum de libera. "
        },
        {
            "chapter": 4,
            "verse": 23,
            "name": "Galatians 4:23",
            "text": "Sed qui de ancilla, secundum carnem natus est : qui autem de libera, per repromissionem : "
        },
        {
            "chapter": 4,
            "verse": 24,
            "name": "Galatians 4:24",
            "text": "quæ sunt per allegoriam dicta. Hæc enim sunt duo testamenta. Unum quidem in monte Sina, in servitutem generans, quæ est Agar : "
        },
        {
            "chapter": 4,
            "verse": 25,
            "name": "Galatians 4:25",
            "text": "Sina enim mons est in Arabia, qui conjunctus est ei quæ nunc est Jerusalem, et servit cum filiis suis. "
        },
        {
            "chapter": 4,
            "verse": 26,
            "name": "Galatians 4:26",
            "text": "Illa autem, quæ sursum est Jerusalem, libera est, quæ est mater nostra. "
        },
        {
            "chapter": 4,
            "verse": 27,
            "name": "Galatians 4:27",
            "text": "Scriptum est enim :   Lætare, sterilis, quæ non paris ;  erumpe et clama, quæ non parturis :  quia multi filii desertæ,  magis quam ejus quæ habet virum. "
        },
        {
            "chapter": 4,
            "verse": 28,
            "name": "Galatians 4:28",
            "text": "Nos autem, fratres, secundum Isaac promissionis filii sumus. "
        },
        {
            "chapter": 4,
            "verse": 29,
            "name": "Galatians 4:29",
            "text": "Sed quomodo tunc is, qui secundum carnem natus fuerat, persequebatur eum qui secundum spiritum : ita et nunc. "
        },
        {
            "chapter": 4,
            "verse": 30,
            "name": "Galatians 4:30",
            "text": "Sed quid dicit Scriptura ? Ejice ancillam, et filium ejus : non enim hæres erit filius ancillæ cum filio liberæ. "
        },
        {
            "chapter": 4,
            "verse": 31,
            "name": "Galatians 4:31",
            "text": "Itaque, fratres, non sumus ancillæ filii, sed liberæ : qua libertate Christus nos liberavit.  "
        }
    ]
}