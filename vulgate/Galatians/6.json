{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 48,
    "book_name": "Galatians",
    "chapter": 6,
    "name": "Galatians 6",
    "verses": [
        {
            "chapter": 6,
            "verse": 1,
            "name": "Galatians 6:1",
            "text": "Fratres, etsi præoccupatus fuerit homo in aliquo delicto, vos, qui spirituales estis, hujusmodi instruite in spiritu lenitatis, considerans teipsum, ne et tu tenteris. "
        },
        {
            "chapter": 6,
            "verse": 2,
            "name": "Galatians 6:2",
            "text": "Alter alterius onera portate, et sic adimplebitis legem Christi. "
        },
        {
            "chapter": 6,
            "verse": 3,
            "name": "Galatians 6:3",
            "text": "Nam si quis existimat se aliquid esse, cum nihil sit, ipse se seducit. "
        },
        {
            "chapter": 6,
            "verse": 4,
            "name": "Galatians 6:4",
            "text": "Opus autem suum probet unusquisque, et sic in semetipso tantum gloriam habebit, et non in altero. "
        },
        {
            "chapter": 6,
            "verse": 5,
            "name": "Galatians 6:5",
            "text": "Unusquisque enim onus suum portabit. "
        },
        {
            "chapter": 6,
            "verse": 6,
            "name": "Galatians 6:6",
            "text": "Communicet autem is qui catechizatur verbo, ei qui se catechizat, in omnibus bonis. "
        },
        {
            "chapter": 6,
            "verse": 7,
            "name": "Galatians 6:7",
            "text": "Nolite errare : Deus non irridetur. "
        },
        {
            "chapter": 6,
            "verse": 8,
            "name": "Galatians 6:8",
            "text": "Quæ enim seminaverit homo, hæc et metet. Quoniam qui seminat in carne sua, de carne et metet corruptionem : qui autem seminat in spiritu, de spiritu metet vitam æternam. "
        },
        {
            "chapter": 6,
            "verse": 9,
            "name": "Galatians 6:9",
            "text": "Bonum autem facientes, non deficiamus : tempore enim suo metemus non deficientes. "
        },
        {
            "chapter": 6,
            "verse": 10,
            "name": "Galatians 6:10",
            "text": "Ergo dum tempus habemus, operemur bonum ad omnes, maxime autem ad domesticos fidei.  "
        },
        {
            "chapter": 6,
            "verse": 11,
            "name": "Galatians 6:11",
            "text": " Videte qualibus litteris scripsi vobis mea manu. "
        },
        {
            "chapter": 6,
            "verse": 12,
            "name": "Galatians 6:12",
            "text": "Quicumque enim volunt placere in carne, hi cogunt vos circumcidi, tantum ut crucis Christi persecutionem non patiantur. "
        },
        {
            "chapter": 6,
            "verse": 13,
            "name": "Galatians 6:13",
            "text": "Neque enim qui circumciduntur, legem custodiunt : sed volunt vos circumcidi, ut in carne vestra glorientur. "
        },
        {
            "chapter": 6,
            "verse": 14,
            "name": "Galatians 6:14",
            "text": "Mihi autem absit gloriari, nisi in cruce Domini nostri Jesu Christi : per quem mihi mundus crucifixus est, et ego mundo. "
        },
        {
            "chapter": 6,
            "verse": 15,
            "name": "Galatians 6:15",
            "text": "In Christo enim Jesu neque circumcisio aliquid valet, neque præputium, sed nova creatura. "
        },
        {
            "chapter": 6,
            "verse": 16,
            "name": "Galatians 6:16",
            "text": "Et quicumque hanc regulam secuti fuerint, pax super illos, et misericordia, et super Israël Dei. "
        },
        {
            "chapter": 6,
            "verse": 17,
            "name": "Galatians 6:17",
            "text": "De cetero, nemo mihi molestus sit : ego enim stigmata Domini Jesu in corpore meo porto. "
        },
        {
            "chapter": 6,
            "verse": 18,
            "name": "Galatians 6:18",
            "text": "Gratia Domini nostri Jesu Christi cum spiritu vestro, fratres. Amen.    "
        }
    ]
}