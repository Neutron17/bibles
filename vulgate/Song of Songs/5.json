{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 22,
    "book_name": "Song of Songs",
    "chapter": 5,
    "name": "Song of Songs 5",
    "verses": [
        {
            "chapter": 5,
            "verse": 1,
            "name": "Song of Songs 5:1",
            "text": "Veniat dilectus meus in hortum suum,  et comedat fructum pomorum suorum.     Veni in hortum meum, soror mea, sponsa ;  messui myrrham meam cum aromatibus meis ;  comedi favum cum melle meo ;  bibi vinum meum cum lacte meo ;  comedite, amici, et bibite,  et inebriamini, carissimi.   "
        },
        {
            "chapter": 5,
            "verse": 2,
            "name": "Song of Songs 5:2",
            "text": "   Ego dormio, et cor meum vigilat.  Vox dilecti mei pulsantis :     Aperi mihi, soror mea, amica mea,  columba mea, immaculata mea,  quia caput meum plenum est rore,  et cincinni mei guttis noctium.   "
        },
        {
            "chapter": 5,
            "verse": 3,
            "name": "Song of Songs 5:3",
            "text": "   Expoliavi me tunica mea : quomodo induar illa ?  lavi pedes meos : quomodo inquinabo illos ? "
        },
        {
            "chapter": 5,
            "verse": 4,
            "name": "Song of Songs 5:4",
            "text": " Dilectus meus misit manum suam per foramen,  et venter meus intremuit ad tactum ejus. "
        },
        {
            "chapter": 5,
            "verse": 5,
            "name": "Song of Songs 5:5",
            "text": " Surrexi ut aperirem dilecto meo ;  manus meæ stillaverunt myrrham,  et digiti mei pleni myrrha probatissima. "
        },
        {
            "chapter": 5,
            "verse": 6,
            "name": "Song of Songs 5:6",
            "text": " Pessulum ostii mei aperui dilecto meo,  at ille declinaverat, atque transierat.  Anima mea liquefacta est, ut locutus est ;  quæsivi, et non inveni illum ;  vocavi, et non respondit mihi. "
        },
        {
            "chapter": 5,
            "verse": 7,
            "name": "Song of Songs 5:7",
            "text": " Invenerunt me custodes qui circumeunt civitatem ;  percusserunt me, et vulneraverunt me.  Tulerunt pallium meum mihi custodes murorum. "
        },
        {
            "chapter": 5,
            "verse": 8,
            "name": "Song of Songs 5:8",
            "text": " Adjuro vos, filiæ Jerusalem,  si inveneritis dilectum meum,  ut nuntietis ei quia amore langueo.   "
        },
        {
            "chapter": 5,
            "verse": 9,
            "name": "Song of Songs 5:9",
            "text": "   Qualis est dilectus tuus ex dilecto, o pulcherrima mulierum ?  qualis est dilectus tuus ex dilecto, quia sic adjurasti nos ?   "
        },
        {
            "chapter": 5,
            "verse": 10,
            "name": "Song of Songs 5:10",
            "text": "   Dilectus meus candidus et rubicundus ;  electus ex millibus. "
        },
        {
            "chapter": 5,
            "verse": 11,
            "name": "Song of Songs 5:11",
            "text": " Caput ejus aurum optimum ;  comæ ejus sicut elatæ palmarum, nigræ quasi corvus. "
        },
        {
            "chapter": 5,
            "verse": 12,
            "name": "Song of Songs 5:12",
            "text": " Oculi ejus sicut columbæ super rivulos aquarum,  quæ lacte sunt lotæ, et resident juxta fluenta plenissima. "
        },
        {
            "chapter": 5,
            "verse": 13,
            "name": "Song of Songs 5:13",
            "text": " Genæ illius sicut areolæ aromatum,  consitæ a pigmentariis.  Labia ejus lilia,  distillantia myrrham primam. "
        },
        {
            "chapter": 5,
            "verse": 14,
            "name": "Song of Songs 5:14",
            "text": " Manus illius tornatiles, aureæ,  plenæ hyacinthis.  Venter ejus eburneus,  distinctus sapphiris. "
        },
        {
            "chapter": 5,
            "verse": 15,
            "name": "Song of Songs 5:15",
            "text": " Crura illius columnæ marmoreæ  quæ fundatæ sunt super bases aureas.  Species ejus ut Libani,  electus ut cedri. "
        },
        {
            "chapter": 5,
            "verse": 16,
            "name": "Song of Songs 5:16",
            "text": " Guttur illius suavissimum,  et totus desiderabilis.  Talis est dilectus meus,  et ipse est amicus meus, filiæ Jerusalem.   "
        },
        {
            "chapter": 5,
            "verse": 17,
            "name": "Song of Songs 5:17",
            "text": "   Quo abiit dilectus tuus, o pulcherrima mulierum ?  quo declinavit dilectus tuus ?  et quæremus eum tecum.  "
        }
    ]
}