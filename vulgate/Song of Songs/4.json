{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 22,
    "book_name": "Song of Songs",
    "chapter": 4,
    "name": "Song of Songs 4",
    "verses": [
        {
            "chapter": 4,
            "verse": 1,
            "name": "Song of Songs 4:1",
            "text": "Quam pulchra es, amica mea ! quam pulchra es !  Oculi tui columbarum,  absque eo quod intrinsecus latet.  Capilli tui sicut greges caprarum  quæ ascenderunt de monte Galaad. "
        },
        {
            "chapter": 4,
            "verse": 2,
            "name": "Song of Songs 4:2",
            "text": " Dentes tui sicut greges tonsarum  quæ ascenderunt de lavacro ;  omnes gemellis fœtibus,  et sterilis non est inter eas. "
        },
        {
            "chapter": 4,
            "verse": 3,
            "name": "Song of Songs 4:3",
            "text": " Sicut vitta coccinea labia tua,  et eloquium tuum dulce.  Sicut fragmen mali punici, ita genæ tuæ,  absque eo quod intrinsecus latet. "
        },
        {
            "chapter": 4,
            "verse": 4,
            "name": "Song of Songs 4:4",
            "text": " Sicut turris David collum tuum,  quæ ædificata est cum propugnaculis ;  mille clypei pendent ex ea,  omnis armatura fortium. "
        },
        {
            "chapter": 4,
            "verse": 5,
            "name": "Song of Songs 4:5",
            "text": " Duo ubera tua sicut duo hinnuli,  capreæ gemelli, qui pascuntur in liliis. "
        },
        {
            "chapter": 4,
            "verse": 6,
            "name": "Song of Songs 4:6",
            "text": " Donec aspiret dies, et inclinentur umbræ,  vadam ad montem myrrhæ, et ad collem thuris. "
        },
        {
            "chapter": 4,
            "verse": 7,
            "name": "Song of Songs 4:7",
            "text": " Tota pulchra es, amica mea,  et macula non est in te. "
        },
        {
            "chapter": 4,
            "verse": 8,
            "name": "Song of Songs 4:8",
            "text": " Veni de Libano, sponsa mea :  veni de Libano, veni, coronaberis :  de capite Amana, de vertice Sanir et Hermon,  de cubilibus leonum, de montibus pardorum. "
        },
        {
            "chapter": 4,
            "verse": 9,
            "name": "Song of Songs 4:9",
            "text": " Vulnerasti cor meum, soror mea, sponsa ;  vulnerasti cor meum in uno oculorum tuorum,  et in uno crine colli tui. "
        },
        {
            "chapter": 4,
            "verse": 10,
            "name": "Song of Songs 4:10",
            "text": " Quam pulchræ sunt mammæ tuæ, soror mea sponsa !  pulchriora sunt ubera tua vino,  et odor unguentorum tuorum super omnia aromata. "
        },
        {
            "chapter": 4,
            "verse": 11,
            "name": "Song of Songs 4:11",
            "text": " Favus distillans labia tua, sponsa ;  mel et lac sub lingua tua :  et odor vestimentorum tuorum sicut odor thuris. "
        },
        {
            "chapter": 4,
            "verse": 12,
            "name": "Song of Songs 4:12",
            "text": " Hortus conclusus soror mea, sponsa,  hortus conclusus, fons signatus. "
        },
        {
            "chapter": 4,
            "verse": 13,
            "name": "Song of Songs 4:13",
            "text": " Emissiones tuæ paradisus malorum punicorum,  cum pomorum fructibus, cypri cum nardo. "
        },
        {
            "chapter": 4,
            "verse": 14,
            "name": "Song of Songs 4:14",
            "text": " Nardus et crocus, fistula et cinnamomum,  cum universis lignis Libani ;  myrrha et aloë, cum omnibus primis unguentis. "
        },
        {
            "chapter": 4,
            "verse": 15,
            "name": "Song of Songs 4:15",
            "text": " Fons hortorum, puteus aquarum viventium,  quæ fluunt impetu de Libano.   "
        },
        {
            "chapter": 4,
            "verse": 16,
            "name": "Song of Songs 4:16",
            "text": "   Surge, aquilo, et veni, auster :  perfla hortum meum, et fluant aromata illius.  "
        }
    ]
}