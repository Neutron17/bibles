{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 66,
    "book_name": "Revelation",
    "chapter": 2,
    "name": "Revelation 2",
    "verses": [
        {
            "chapter": 2,
            "verse": 1,
            "name": "Revelation 2:1",
            "text": "Angelo Ephesi ecclesiæ scribe : Hæc dicit, qui tenet septem stellas in dextera sua, qui ambulat in medio septem candelabrorum aureorum : "
        },
        {
            "chapter": 2,
            "verse": 2,
            "name": "Revelation 2:2",
            "text": "Scio opera tua, et laborem, et patientiam tuam, et quia non potes sustinere malos : et tentasti eos, qui se dicunt apostolos esse, et non sunt : et invenisti eos mendaces : "
        },
        {
            "chapter": 2,
            "verse": 3,
            "name": "Revelation 2:3",
            "text": "et patientiam habes, et sustinuisti propter nomen meum, et non defecisti. "
        },
        {
            "chapter": 2,
            "verse": 4,
            "name": "Revelation 2:4",
            "text": "Sed habeo adversum te, quod caritatem tuam primam reliquisti. "
        },
        {
            "chapter": 2,
            "verse": 5,
            "name": "Revelation 2:5",
            "text": "Memor esto itaque unde excideris : et age pœnitentiam, et prima opera fac : sin autem, venio tibi, et movebo candelabrum tuum de loco suo, nisi pœnitentiam egeris. "
        },
        {
            "chapter": 2,
            "verse": 6,
            "name": "Revelation 2:6",
            "text": "Sed hoc habes, quia odisti facta Nicolaitarum, quæ et ego odi. "
        },
        {
            "chapter": 2,
            "verse": 7,
            "name": "Revelation 2:7",
            "text": "Qui habet aurem, audiat quid Spiritus dicat ecclesiis : Vincenti dabo edere de ligno vitæ, quod est in paradiso Dei mei.  "
        },
        {
            "chapter": 2,
            "verse": 8,
            "name": "Revelation 2:8",
            "text": " Et angelo Smyrnæ ecclesiæ scribe : Hæc dicit primus, et novissimus, qui fuit mortuus, et vivit : "
        },
        {
            "chapter": 2,
            "verse": 9,
            "name": "Revelation 2:9",
            "text": "Scio tribulationem tuam, et paupertatem tuam, sed dives es : et blasphemaris ab his, qui se dicunt Judæos esse, et non sunt, sed sunt synagoga Satanæ. "
        },
        {
            "chapter": 2,
            "verse": 10,
            "name": "Revelation 2:10",
            "text": "Nihil horum timeas quæ passurus es. Ecce missurus est diabolus aliquos ex vobis in carcerem ut tentemini : et habebitis tribulationem diebus decem. Esto fidelis usque ad mortem, et dabo tibi coronam vitæ. "
        },
        {
            "chapter": 2,
            "verse": 11,
            "name": "Revelation 2:11",
            "text": "Qui habet aurem, audiat quid Spiritus dicat ecclesiis : Qui vicerit, non lædetur a morte secunda.  "
        },
        {
            "chapter": 2,
            "verse": 12,
            "name": "Revelation 2:12",
            "text": " Et angelo Pergami ecclesiæ scribe : Hæc dicit qui habet rhomphæam utraque parte acutam : "
        },
        {
            "chapter": 2,
            "verse": 13,
            "name": "Revelation 2:13",
            "text": "Scio ubi habitas, ubi sedes est Satanæ : et tenes nomen meum, et non negasti fidem meam. Et in diebus illis Antipas testis meus fidelis, qui occisus est apud vos ubi Satanas habitat. "
        },
        {
            "chapter": 2,
            "verse": 14,
            "name": "Revelation 2:14",
            "text": "Sed habeo adversus te pauca : quia habes illic tenentes doctrinam Balaam, qui docebat Balac mittere scandalum coram filiis Israël, edere, et fornicari : "
        },
        {
            "chapter": 2,
            "verse": 15,
            "name": "Revelation 2:15",
            "text": "ita habes et tu tenentes doctrinam Nicolaitarum. "
        },
        {
            "chapter": 2,
            "verse": 16,
            "name": "Revelation 2:16",
            "text": "Similiter pœnitentiam age : si quominus veniam tibi cito, et pugnabo cum illis in gladio oris mei. "
        },
        {
            "chapter": 2,
            "verse": 17,
            "name": "Revelation 2:17",
            "text": "Qui habet aurem, audiat quid Spiritus dicat ecclesiis : Vincenti dabo manna absconditum, et dabo illi calculum candidum : et in calculo nomen novum scriptum, quod nemo scit, nisi qui accipit.  "
        },
        {
            "chapter": 2,
            "verse": 18,
            "name": "Revelation 2:18",
            "text": " Et angelo Thyatiræ ecclesiæ scribe : Hæc dicit Filius Dei, qui habet oculos tamquam flammam ignis, et pedes ejus similes auricalco : "
        },
        {
            "chapter": 2,
            "verse": 19,
            "name": "Revelation 2:19",
            "text": "Novi opera tua, et fidem, et caritatem tuam, et ministerium, et patientiam tuam, et opera tua novissima plura prioribus. "
        },
        {
            "chapter": 2,
            "verse": 20,
            "name": "Revelation 2:20",
            "text": "Sed habeo adversus te pauca : quia permittis mulierem Jezabel, quæ se dicit propheten, docere, et seducere servos meos, fornicari, et manducare de idolothytis. "
        },
        {
            "chapter": 2,
            "verse": 21,
            "name": "Revelation 2:21",
            "text": "Et dedi illi tempus ut pœnitentiam ageret : et non vult pœnitere a fornicatione sua. "
        },
        {
            "chapter": 2,
            "verse": 22,
            "name": "Revelation 2:22",
            "text": "Ecce mittam eam in lectum : et qui mœchantur cum ea, in tribulatione maxima erunt, nisi pœnitentiam ab operibus suis egerint. "
        },
        {
            "chapter": 2,
            "verse": 23,
            "name": "Revelation 2:23",
            "text": "Et filios ejus interficiam in morte, et scient omnes ecclesiæ, quia ego sum scrutans renes, et corda : et dabo unicuique vestrum secundum opera sua. Vobis autem dico, "
        },
        {
            "chapter": 2,
            "verse": 24,
            "name": "Revelation 2:24",
            "text": "et ceteris qui Thyatiræ estis : quicumque non habent doctrinam hanc, et qui non cognoverunt altitudines Satanæ, quemadmodum dicunt, non mittam super vos aliud pondus : "
        },
        {
            "chapter": 2,
            "verse": 25,
            "name": "Revelation 2:25",
            "text": "tamen id quod habetis, tenete donec veniam. "
        },
        {
            "chapter": 2,
            "verse": 26,
            "name": "Revelation 2:26",
            "text": "Et qui vicerit, et custodierit usque in finem opera mea, dabo illi potestatem super gentes, "
        },
        {
            "chapter": 2,
            "verse": 27,
            "name": "Revelation 2:27",
            "text": "et reget eas in virga ferrea, et tamquam vas figuli confringentur, "
        },
        {
            "chapter": 2,
            "verse": 28,
            "name": "Revelation 2:28",
            "text": "sicut et ego accepi a Patre meo : et dabo illi stellam matutinam. "
        },
        {
            "chapter": 2,
            "verse": 29,
            "name": "Revelation 2:29",
            "text": "Qui habet aurem, audiat quid Spiritus dicat ecclesiis.   "
        }
    ]
}