{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 66,
    "book_name": "Revelation",
    "chapter": 13,
    "name": "Revelation 13",
    "verses": [
        {
            "chapter": 13,
            "verse": 1,
            "name": "Revelation 13:1",
            "text": "Et vidi de mari bestiam ascendentem habentem capita septem, et cornua decem, et super cornua ejus decem diademata, et super capita ejus nomina blasphemiæ. "
        },
        {
            "chapter": 13,
            "verse": 2,
            "name": "Revelation 13:2",
            "text": "Et bestia, quam vidi, similis erat pardo, et pedes ejus sicut pedes ursi, et os ejus sicut os leonis. Et dedit illi draco virtutem suam, et potestatem magnam. "
        },
        {
            "chapter": 13,
            "verse": 3,
            "name": "Revelation 13:3",
            "text": "Et vidi unum de capitibus suis quasi occisum in mortem : et plaga mortis ejus curata est. Et admirata est universa terra post bestiam. "
        },
        {
            "chapter": 13,
            "verse": 4,
            "name": "Revelation 13:4",
            "text": "Et adoraverunt draconem, qui dedit potestatem bestiæ : et adoraverunt bestiam, dicentes : Quis similis bestiæ ? et quis poterit pugnare cum ea ? "
        },
        {
            "chapter": 13,
            "verse": 5,
            "name": "Revelation 13:5",
            "text": "Et datum est ei os loquens magna et blasphemias : et data est ei potestas facere menses quadraginta duos. "
        },
        {
            "chapter": 13,
            "verse": 6,
            "name": "Revelation 13:6",
            "text": "Et aperuit os suum in blasphemias ad Deum, blasphemare nomen ejus, et tabernaculum ejus, et eos qui in cælo habitant. "
        },
        {
            "chapter": 13,
            "verse": 7,
            "name": "Revelation 13:7",
            "text": "Et est datum illi bellum facere cum sanctis, et vincere eos. Et data est illi potestas in omnem tribum, et populum, et linguam, et gentem, "
        },
        {
            "chapter": 13,
            "verse": 8,
            "name": "Revelation 13:8",
            "text": "et adoraverunt eam omnes, qui inhabitant terram : quorum non sunt scripta nomina in libro vitæ Agni, qui occisus est ab origine mundi. "
        },
        {
            "chapter": 13,
            "verse": 9,
            "name": "Revelation 13:9",
            "text": "Si quis habet aurem, audiat. "
        },
        {
            "chapter": 13,
            "verse": 10,
            "name": "Revelation 13:10",
            "text": "Qui in captivitatem duxerit, in captivitatem vadet : qui in gladio occiderit, oportet eum gladio occidi. Hic est patientia, et fides sanctorum.  "
        },
        {
            "chapter": 13,
            "verse": 11,
            "name": "Revelation 13:11",
            "text": " Et vidi aliam bestiam ascendentem de terra, et habebat cornua duo similia Agni, et loquebatur sicut draco. "
        },
        {
            "chapter": 13,
            "verse": 12,
            "name": "Revelation 13:12",
            "text": "Et potestatem prioris bestiæ omnem faciebat in conspectu ejus : et fecit terram, et habitantes in ea, adorare bestiam primam, cujus curata est plaga mortis. "
        },
        {
            "chapter": 13,
            "verse": 13,
            "name": "Revelation 13:13",
            "text": "Et fecit signa magna, ut etiam ignem faceret de cælo descendere in terram in conspectu hominum. "
        },
        {
            "chapter": 13,
            "verse": 14,
            "name": "Revelation 13:14",
            "text": "Et seduxit habitantes in terra propter signa, quæ data sunt illi facere in conspectu bestiæ, dicens habitantibus in terra, ut faciant imaginem bestiæ, quæ habet plagam gladii, et vixit. "
        },
        {
            "chapter": 13,
            "verse": 15,
            "name": "Revelation 13:15",
            "text": "Et datum est illi ut daret spiritum imagini bestiæ, et ut loquatur imago bestiæ : et faciat ut quicumque non adoraverint imaginem bestiæ, occidantur. "
        },
        {
            "chapter": 13,
            "verse": 16,
            "name": "Revelation 13:16",
            "text": "Et faciet omnes pusillos, et magnos, et divites, et pauperes, et liberos, et servos habere caracterem in dextera manu sua, aut in frontibus suis : "
        },
        {
            "chapter": 13,
            "verse": 17,
            "name": "Revelation 13:17",
            "text": "et nequis possit emere, aut vendere, nisi qui habet caracterem, aut nomen bestiæ, aut numerum nominis ejus. "
        },
        {
            "chapter": 13,
            "verse": 18,
            "name": "Revelation 13:18",
            "text": "Hic sapientia est. Qui habet intellectum, computet numerum bestiæ. Numerus enim hominis est : et numerus ejus sexcenti sexaginta sex.   "
        }
    ]
}