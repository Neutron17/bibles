{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 66,
    "book_name": "Revelation",
    "chapter": 19,
    "name": "Revelation 19",
    "verses": [
        {
            "chapter": 19,
            "verse": 1,
            "name": "Revelation 19:1",
            "text": "Post hæc audivi quasi vocem turbarum multarum in cælo dicentium : Alleluja : salus, et gloria, et virtus Deo nostro est : "
        },
        {
            "chapter": 19,
            "verse": 2,
            "name": "Revelation 19:2",
            "text": "quia vera et justa judicia sunt ejus, qui judicavit de meretrice magna, quæ corrupit terram in prostitutione sua, et vindicavit sanguinem servorum suorum de manibus ejus. "
        },
        {
            "chapter": 19,
            "verse": 3,
            "name": "Revelation 19:3",
            "text": "Et iterum dixerunt : Alleluja. Et fumus ejus ascendit in sæcula sæculorum. "
        },
        {
            "chapter": 19,
            "verse": 4,
            "name": "Revelation 19:4",
            "text": "Et ceciderunt seniores viginti quatuor, et quatuor animalia, et adoraverunt Deum sedentem super thronum, dicentes : Amen : alleluja. "
        },
        {
            "chapter": 19,
            "verse": 5,
            "name": "Revelation 19:5",
            "text": "Et vox de throno exivit, dicens : Laudem dicite Deo nostro omnes servi ejus : et qui timetis eum pusilli et magni. "
        },
        {
            "chapter": 19,
            "verse": 6,
            "name": "Revelation 19:6",
            "text": "Et audivi quasi vocem turbæ magnæ, et sicut vocem aquarum multarum, et sicut vocem tonitruorum magnorum, dicentium : Alleluja : quoniam regnavit Dominus Deus noster omnipotens. "
        },
        {
            "chapter": 19,
            "verse": 7,
            "name": "Revelation 19:7",
            "text": "Gaudeamus, et exsultemus : et demus gloriam ei : quia venerunt nuptiæ Agni, et uxor ejus præparavit se. "
        },
        {
            "chapter": 19,
            "verse": 8,
            "name": "Revelation 19:8",
            "text": "Et datum est illi ut cooperiat se byssino splendenti et candido. Byssinum enim justificationes sunt sanctorum. "
        },
        {
            "chapter": 19,
            "verse": 9,
            "name": "Revelation 19:9",
            "text": "Et dixit mihi : Scribe : Beati qui ad cœnam nuptiarum Agni vocati sunt ; et dixit mihi : Hæc verba Dei vera sunt. "
        },
        {
            "chapter": 19,
            "verse": 10,
            "name": "Revelation 19:10",
            "text": "Et cecidi ante pedes ejus, ut adorarem eum. Et dicit mihi : Vide ne feceris : conservus tuus sum, et fratrum tuorum habentium testimonium Jesu. Deum adora. Testimonium enim Jesu est spiritus prophetiæ.  "
        },
        {
            "chapter": 19,
            "verse": 11,
            "name": "Revelation 19:11",
            "text": " Et vidi cælum apertum, et ecce equus albus, et qui sedebat super eum, vocabatur Fidelis, et Verax, et cum justitia judicat et pugnat. "
        },
        {
            "chapter": 19,
            "verse": 12,
            "name": "Revelation 19:12",
            "text": "Oculi autem ejus sicut flamma ignis, et in capite ejus diademata multa, habens nomen scriptum, quod nemo novit nisi ipse. "
        },
        {
            "chapter": 19,
            "verse": 13,
            "name": "Revelation 19:13",
            "text": "Et vestitus erat veste aspersa sanguine : et vocatur nomen ejus : Verbum Dei. "
        },
        {
            "chapter": 19,
            "verse": 14,
            "name": "Revelation 19:14",
            "text": "Et exercitus qui sunt in cælo, sequebantur eum in equis albis, vestiti byssino albo et mundo. "
        },
        {
            "chapter": 19,
            "verse": 15,
            "name": "Revelation 19:15",
            "text": "Et de ore ejus procedit gladius ex utraque parte acutus, ut in ipso percutiat gentes. Et ipse reget eas in virga ferrea : et ipse calcat torcular vini furoris iræ Dei omnipotentis. "
        },
        {
            "chapter": 19,
            "verse": 16,
            "name": "Revelation 19:16",
            "text": "Et habet in vestimento et in femore suo scriptum : Rex regum et Dominus dominantium.  "
        },
        {
            "chapter": 19,
            "verse": 17,
            "name": "Revelation 19:17",
            "text": " Et vidi unum angelum stantem in sole, et clamavit voce magna, dicens omnibus avibus, quæ volabant per medium cæli : Venite, et congregamini ad cœnam magnam Dei : "
        },
        {
            "chapter": 19,
            "verse": 18,
            "name": "Revelation 19:18",
            "text": "ut manducetis carnes regum, et carnes tribunorum, et carnes fortium, et carnes equorum, et sedentium in ipsis, et carnes omnium liberorum, et servorum, et pusillorum et magnorum. "
        },
        {
            "chapter": 19,
            "verse": 19,
            "name": "Revelation 19:19",
            "text": "Et vidi bestiam, et reges terræ, et exercitus eorum congregatos ad faciendum prælium cum illo, qui sedebat in equo, et cum exercitu ejus. "
        },
        {
            "chapter": 19,
            "verse": 20,
            "name": "Revelation 19:20",
            "text": "Et apprehensa est bestia, et cum ea pseudopropheta : qui fecit signa coram ipso, quibus seduxit eos, qui acceperunt caracterem bestiæ, et qui adoraverunt imaginem ejus. Vivi missi sunt hi duo in stagnum ignis ardentis sulphure : "
        },
        {
            "chapter": 19,
            "verse": 21,
            "name": "Revelation 19:21",
            "text": "et ceteri occisi sunt in gladio sedentis super equum, qui procedit de ore ipsius : et omnes aves saturatæ sunt carnibus eorum.   "
        }
    ]
}