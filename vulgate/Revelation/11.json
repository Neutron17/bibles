{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 66,
    "book_name": "Revelation",
    "chapter": 11,
    "name": "Revelation 11",
    "verses": [
        {
            "chapter": 11,
            "verse": 1,
            "name": "Revelation 11:1",
            "text": "Et datus est mihi calamus similis virgæ, et dictum est mihi : Surge, et metire templum Dei, et altare, et adorantes in eo : "
        },
        {
            "chapter": 11,
            "verse": 2,
            "name": "Revelation 11:2",
            "text": "atrium autem, quod est foris templum, ejice foras, et ne metiaris illud : quoniam datum est gentibus, et civitatem sanctam calcabunt mensibus quadraginta duobus : "
        },
        {
            "chapter": 11,
            "verse": 3,
            "name": "Revelation 11:3",
            "text": "et dabo duobus testibus meis, et prophetabunt diebus mille ducentis sexaginta, amicti saccis. "
        },
        {
            "chapter": 11,
            "verse": 4,
            "name": "Revelation 11:4",
            "text": "Hi sunt duæ olivæ et duo candelabra in conspectu Domini terræ stantes. "
        },
        {
            "chapter": 11,
            "verse": 5,
            "name": "Revelation 11:5",
            "text": "Et si quis voluerit eos nocere, ignis exiet de ore eorum, et devorabit inimicos eorum : et si quis voluerit eos lædere, sic oportet eum occidi. "
        },
        {
            "chapter": 11,
            "verse": 6,
            "name": "Revelation 11:6",
            "text": "Hi habent potestatem claudendi cælum, ne pluat diebus prophetiæ ipsorum : et potestatem habent super aquas convertendi eas in sanguinem, et percutere terram omni plaga quotiescumque voluerint. "
        },
        {
            "chapter": 11,
            "verse": 7,
            "name": "Revelation 11:7",
            "text": "Et cum finierint testimonium suum, bestia, quæ ascendit de abysso, faciet adversum eos bellum, et vincet illos, et occidet eos. "
        },
        {
            "chapter": 11,
            "verse": 8,
            "name": "Revelation 11:8",
            "text": "Et corpora eorum jacebunt in plateis civitatis magnæ, quæ vocatur spiritualiter Sodoma, et Ægyptus, ubi et Dominus eorum crucifixus est. "
        },
        {
            "chapter": 11,
            "verse": 9,
            "name": "Revelation 11:9",
            "text": "Et videbunt de tribubus, et populis, et linguis, et gentibus corpora eorum per tres dies et dimidium : et corpora eorum non sinent poni in monumentis : "
        },
        {
            "chapter": 11,
            "verse": 10,
            "name": "Revelation 11:10",
            "text": "et inhabitantes terram gaudebunt super illos, et jucundabuntur : et munera mittent invicem, quoniam hi duo prophetæ cruciaverunt eos, qui habitabant super terram. "
        },
        {
            "chapter": 11,
            "verse": 11,
            "name": "Revelation 11:11",
            "text": "Et post dies tres et dimidium, spiritus vitæ a Deo intravit in eos. Et steterunt super pedes suos, et timor magnus cecidit super eos qui viderunt eos. "
        },
        {
            "chapter": 11,
            "verse": 12,
            "name": "Revelation 11:12",
            "text": "Et audierunt vocem magnam de cælo, dicentem eis : Ascendite huc. Et ascenderunt in cælum in nube : et viderunt illos inimici eorum. "
        },
        {
            "chapter": 11,
            "verse": 13,
            "name": "Revelation 11:13",
            "text": "Et in illa hora factus est terræmotus magnus, et decima pars civitatis cecidit : et occisa sunt in terræmotu nomina hominum septem millia : et reliqui in timorem sunt missi, et dederunt gloriam Deo cæli. "
        },
        {
            "chapter": 11,
            "verse": 14,
            "name": "Revelation 11:14",
            "text": "Væ secundum abiit : et ecce væ tertium veniet cito.  "
        },
        {
            "chapter": 11,
            "verse": 15,
            "name": "Revelation 11:15",
            "text": " Et septimus angelus tuba cecinit : et factæ sunt voces magnæ in cælo dicentes : Factum est regnum hujus mundi, Domini nostri et Christi ejus, et regnabit in sæcula sæculorum. Amen. "
        },
        {
            "chapter": 11,
            "verse": 16,
            "name": "Revelation 11:16",
            "text": "Et viginti quatuor seniores, qui in conspectu Dei sedent in sedibus suis, ceciderunt in facies suas, et adoraverunt Deum, dicentes : "
        },
        {
            "chapter": 11,
            "verse": 17,
            "name": "Revelation 11:17",
            "text": "Gratias agimus tibi, Domine Deus omnipotens, qui es, et qui eras, et qui venturus es : quia accepisti virtutem tuam magnam, et regnasti. "
        },
        {
            "chapter": 11,
            "verse": 18,
            "name": "Revelation 11:18",
            "text": "Et iratæ sunt gentes, et advenit ira tua et tempus mortuorum judicari, et reddere mercedem servis tuis prophetis, et sanctis, et timentibus nomen tuum pusillis et magnis, et exterminandi eos qui corruperunt terram. "
        },
        {
            "chapter": 11,
            "verse": 19,
            "name": "Revelation 11:19",
            "text": "Et apertum est templum Dei in cælo : et visa est arca testamenti ejus in templo ejus, et facta sunt fulgura, et voces, et terræmotus, et grando magna.   "
        }
    ]
}