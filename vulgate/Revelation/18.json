{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 66,
    "book_name": "Revelation",
    "chapter": 18,
    "name": "Revelation 18",
    "verses": [
        {
            "chapter": 18,
            "verse": 1,
            "name": "Revelation 18:1",
            "text": "Et post hæc vidi alium angelum descendentem de cælo, habentem potestatem magnam : et terra illuminata est a gloria ejus. "
        },
        {
            "chapter": 18,
            "verse": 2,
            "name": "Revelation 18:2",
            "text": "Et exclamavit in fortitudine, dicens : Cecidit, cecidit Babylon magna : et facta est habitatio dæmoniorum, et custodia omnis spiritus immundi, et custodia omnis volucris immundæ, et odibilis : "
        },
        {
            "chapter": 18,
            "verse": 3,
            "name": "Revelation 18:3",
            "text": "quia de vino iræ fornicationis ejus biberunt omnes gentes : et reges terræ cum illa fornicati sunt : et mercatores terræ de virtute deliciarum ejus divites facti sunt. "
        },
        {
            "chapter": 18,
            "verse": 4,
            "name": "Revelation 18:4",
            "text": "Et audivi aliam vocem de cælo, dicentem : Exite de illa populus meus : ut ne participes sitis delictorum ejus, et de plagis ejus non accipiatis. "
        },
        {
            "chapter": 18,
            "verse": 5,
            "name": "Revelation 18:5",
            "text": "Quoniam pervenerunt peccata ejus usque ad cælum, et recordatus est Dominus iniquitatum ejus. "
        },
        {
            "chapter": 18,
            "verse": 6,
            "name": "Revelation 18:6",
            "text": "Reddite illi sicut et ipsa reddidit vobis : et duplicate duplicia secundum opera ejus : in poculo, quo miscuit, miscete illi duplum. "
        },
        {
            "chapter": 18,
            "verse": 7,
            "name": "Revelation 18:7",
            "text": "Quantum glorificavit se, et in deliciis fuit, tantum date illi tormentum et luctum : quia in corde suo dicit : Sedeo regina : et vidua non sum, et luctum non videbo. "
        },
        {
            "chapter": 18,
            "verse": 8,
            "name": "Revelation 18:8",
            "text": "Ideo in una die venient plagæ ejus, mors, et luctus, et fames, et igne comburetur : quia fortis est Deus, qui judicabit illam. "
        },
        {
            "chapter": 18,
            "verse": 9,
            "name": "Revelation 18:9",
            "text": "Et flebunt, et plangent se super illam reges terræ, qui cum illa fornicati sunt, et in deliciis vixerunt, cum viderint fumum incendii ejus : "
        },
        {
            "chapter": 18,
            "verse": 10,
            "name": "Revelation 18:10",
            "text": "longe stantes propter timorem tormentorum ejus, dicentes : Væ, væ civitas illa magna Babylon, civitas illa fortis : quoniam una hora venit judicium tuum. "
        },
        {
            "chapter": 18,
            "verse": 11,
            "name": "Revelation 18:11",
            "text": "Et negotiatores terræ flebunt, et lugebunt super illam : quoniam merces eorum nemo emet amplius : "
        },
        {
            "chapter": 18,
            "verse": 12,
            "name": "Revelation 18:12",
            "text": "merces auri, et argenti, et lapidis pretiosi, et margaritæ, et byssi, et purpuræ, et serici, et cocci (et omne lignum thyinum, et omnia vasa eboris, et omnia vasa de lapide pretioso, et æramento, et ferro, et marmore, "
        },
        {
            "chapter": 18,
            "verse": 13,
            "name": "Revelation 18:13",
            "text": "et cinnamomum) et odoramentorum, et unguenti, et thuris, et vini, et olei, et similæ, et tritici, et jumentorum, et ovium, et equorum, et rhedarum, et mancipiorum, et animarum hominum. "
        },
        {
            "chapter": 18,
            "verse": 14,
            "name": "Revelation 18:14",
            "text": "Et poma desiderii animæ tuæ discesserunt a te, et omnia pinguia et præclara perierunt a te, et amplius illa jam non invenient. "
        },
        {
            "chapter": 18,
            "verse": 15,
            "name": "Revelation 18:15",
            "text": "Mercatores horum, qui divites facti sunt, ab ea longe stabunt propter timorem tormentorum ejus, flentes, ac lugentes, "
        },
        {
            "chapter": 18,
            "verse": 16,
            "name": "Revelation 18:16",
            "text": "et dicentes : Væ, væ civitas illa magna, quæ amicta erat bysso, et purpura, et cocco, et deaurata erat auro, et lapide pretioso, et margaritis : "
        },
        {
            "chapter": 18,
            "verse": 17,
            "name": "Revelation 18:17",
            "text": "quoniam una hora destitutæ sunt tantæ divitiæ, et omnis gubernator, et omnis qui in lacum navigat, et nautæ, et qui in mari operantur, longe steterunt, "
        },
        {
            "chapter": 18,
            "verse": 18,
            "name": "Revelation 18:18",
            "text": "et clamaverunt videntes locum incendii ejus, dicentes : Quæ similis civitati huic magnæ ? "
        },
        {
            "chapter": 18,
            "verse": 19,
            "name": "Revelation 18:19",
            "text": "et miserunt pulverem super capita sua, et clamaverunt flentes, et lugentes, dicentes : Væ, væ civitas illa magna, in qua divites facti sunt omnes, qui habebant naves in mari de pretiis ejus : quoniam una hora desolata est. "
        },
        {
            "chapter": 18,
            "verse": 20,
            "name": "Revelation 18:20",
            "text": "Exsulta super eam cælum, et sancti apostoli, et prophetæ : quoniam judicavit Deus judicium vestrum de illa. "
        },
        {
            "chapter": 18,
            "verse": 21,
            "name": "Revelation 18:21",
            "text": "Et sustulit unus angelus fortis lapidem quasi molarem magnum, et misit in mare, dicens : Hoc impetu mittetur Babylon civitas illa magna, et ultra jam non invenietur. "
        },
        {
            "chapter": 18,
            "verse": 22,
            "name": "Revelation 18:22",
            "text": "Et vox citharœdorum, et musicorum, et tibia canentium, et tuba non audietur in te amplius : et omnis artifex omnis artis non invenietur in te amplius : et vox molæ non audietur in te amplius : "
        },
        {
            "chapter": 18,
            "verse": 23,
            "name": "Revelation 18:23",
            "text": "et lux lucernæ non lucebit in te amplius : et vox sponsi et sponsæ non audietur adhuc in te : quia mercatores tui erant principes terræ, quia in veneficiis tuis erraverunt omnes gentes. "
        },
        {
            "chapter": 18,
            "verse": 24,
            "name": "Revelation 18:24",
            "text": "Et in ea sanguis prophetarum et sanctorum inventus est : et omnium qui interfecti sunt in terra.   "
        }
    ]
}