{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 66,
    "book_name": "Revelation",
    "chapter": 6,
    "name": "Revelation 6",
    "verses": [
        {
            "chapter": 6,
            "verse": 1,
            "name": "Revelation 6:1",
            "text": "Et vidi quod aperuisset Agnus unum de septem sigillis, et audivi unum de quatuor animalibus, dicens tamquam vocem tonitrui : Veni, et vide. "
        },
        {
            "chapter": 6,
            "verse": 2,
            "name": "Revelation 6:2",
            "text": "Et vidi : et ecce equus albus, et qui sedebat super illum, habebat arcum, et data est ei corona, et exivit vincens ut vinceret. "
        },
        {
            "chapter": 6,
            "verse": 3,
            "name": "Revelation 6:3",
            "text": "Et cum aperuisset sigillum secundum, audivi secundum animal, dicens : Veni, et vide. "
        },
        {
            "chapter": 6,
            "verse": 4,
            "name": "Revelation 6:4",
            "text": "Et exivit alius equus rufus : et qui sedebat super illum, datum est ei ut sumeret pacem de terra, et ut invicem se interficiant, et datus est ei gladius magnus. "
        },
        {
            "chapter": 6,
            "verse": 5,
            "name": "Revelation 6:5",
            "text": "Et cum aperuisset sigillum tertium, audivi tertium animal, dicens : Veni, et vide. Et ecce equus niger : et qui sedebat super illum, habebat stateram in manu sua. "
        },
        {
            "chapter": 6,
            "verse": 6,
            "name": "Revelation 6:6",
            "text": "Et audivi tamquam vocem in medio quatuor animalium dicentium : Bilibris tritici denario et tres bilibres hordei denario, et vinum, et oleum ne læseris. "
        },
        {
            "chapter": 6,
            "verse": 7,
            "name": "Revelation 6:7",
            "text": "Et cum aperuisset sigillum quartum, audivi vocem quarti animalis dicentis : Veni, et vide. "
        },
        {
            "chapter": 6,
            "verse": 8,
            "name": "Revelation 6:8",
            "text": "Et ecce equus pallidus : et qui sedebat super eum, nomen illi Mors, et infernus sequebatur eum, et data est illi potestas super quatuor partes terræ, interficere gladio, fame, et morte, et bestiis terræ. "
        },
        {
            "chapter": 6,
            "verse": 9,
            "name": "Revelation 6:9",
            "text": "Et cum aperuisset sigillum quintum, vidi subtus altare animas interfectorum propter verbum Dei, et propter testimonium, quod habebant : "
        },
        {
            "chapter": 6,
            "verse": 10,
            "name": "Revelation 6:10",
            "text": "et clamabant voce magna, dicentes : Usquequo Domine (sanctus et verus), non judicas, et non vindicas sanguinem nostrum de iis qui habitant in terra ? "
        },
        {
            "chapter": 6,
            "verse": 11,
            "name": "Revelation 6:11",
            "text": "Et datæ sunt illis singulæ stolæ albæ : et dictum est illis ut requiescerent adhuc tempus modicum donec compleantur conservi eorum, et fratres eorum, qui interficiendi sunt sicut et illi. "
        },
        {
            "chapter": 6,
            "verse": 12,
            "name": "Revelation 6:12",
            "text": "Et vidi cum aperuisset sigillum sextum : et ecce terræmotus magnus factus est, et sol factus est niger tamquam saccus cilicinus : et luna tota facta est sicut sanguis : "
        },
        {
            "chapter": 6,
            "verse": 13,
            "name": "Revelation 6:13",
            "text": "et stellæ de cælo ceciderunt super terram, sicut ficus emittit grossos suos cum a vento magno movetur : "
        },
        {
            "chapter": 6,
            "verse": 14,
            "name": "Revelation 6:14",
            "text": "et cælum recessit sicut liber involutus : et omnis mons, et insulæ de locis suis motæ sunt : "
        },
        {
            "chapter": 6,
            "verse": 15,
            "name": "Revelation 6:15",
            "text": "et reges terræ, et principes, et tribuni, et divites, et fortes, et omnis servus, et liber absconderunt se in speluncis, et in petris montium : "
        },
        {
            "chapter": 6,
            "verse": 16,
            "name": "Revelation 6:16",
            "text": "et dicunt montibus, et petris : Cadite super nos, et abscondite nos a facie sedentis super thronum, et ab ira Agni : "
        },
        {
            "chapter": 6,
            "verse": 17,
            "name": "Revelation 6:17",
            "text": "quoniam venit dies magnus iræ ipsorum : et quis poterit stare ?   "
        }
    ]
}