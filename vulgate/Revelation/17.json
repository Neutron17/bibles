{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 66,
    "book_name": "Revelation",
    "chapter": 17,
    "name": "Revelation 17",
    "verses": [
        {
            "chapter": 17,
            "verse": 1,
            "name": "Revelation 17:1",
            "text": "Et venit unus de septem angelis, qui habebant septem phialas, et locutus est mecum, dicens : Veni, ostendam tibi damnationem meretricis magnæ, quæ sedet super aquas multas, "
        },
        {
            "chapter": 17,
            "verse": 2,
            "name": "Revelation 17:2",
            "text": "cum qua fornicati sunt reges terræ, et inebriati sunt qui inhabitant terram de vino prostitutionis ejus. "
        },
        {
            "chapter": 17,
            "verse": 3,
            "name": "Revelation 17:3",
            "text": "Et abstulit me in spiritu in desertum. Et vidi mulierem sedentem super bestiam coccineam, plenam nominibus blasphemiæ, habentem capita septem, et cornua decem. "
        },
        {
            "chapter": 17,
            "verse": 4,
            "name": "Revelation 17:4",
            "text": "Et mulier erat circumdata purpura, et coccino, et inaurata auro, et lapide pretioso, et margaritis, habens poculum aureum in manu sua, plenum abominatione, et immunditia fornicationis ejus. "
        },
        {
            "chapter": 17,
            "verse": 5,
            "name": "Revelation 17:5",
            "text": "Et in fronte ejus nomen scriptum : Mysterium : Babylon magna, mater fornicationum, et abominationum terræ. "
        },
        {
            "chapter": 17,
            "verse": 6,
            "name": "Revelation 17:6",
            "text": "Et vidi mulierem ebriam de sanguine sanctorum, et de sanguine martyrum Jesu. Et miratus sum cum vidissem illam admiratione magna. "
        },
        {
            "chapter": 17,
            "verse": 7,
            "name": "Revelation 17:7",
            "text": "Et dixit mihi angelus : Quare miraris ? ego dicam tibi sacramentum mulieris, et bestiæ, quæ portat eam, quæ habet capita septem, et cornua decem. "
        },
        {
            "chapter": 17,
            "verse": 8,
            "name": "Revelation 17:8",
            "text": "Bestia, quam vidisti, fuit, et non est, et ascensura est de abysso, et in interitum ibit : et mirabuntur inhabitantes terram (quorum non sunt scripta nomina in libro vitæ a constitutione mundi) videntes bestiam, quæ erat, et non est. "
        },
        {
            "chapter": 17,
            "verse": 9,
            "name": "Revelation 17:9",
            "text": "Et hic est sensus, qui habet sapientiam. Septem capita, septem montes sunt, super quos mulier sedet, et reges septem sunt. "
        },
        {
            "chapter": 17,
            "verse": 10,
            "name": "Revelation 17:10",
            "text": "Quinque ceciderunt, unus est, et alius nondum venit : et cum venerit, oportet illum breve tempus manere. "
        },
        {
            "chapter": 17,
            "verse": 11,
            "name": "Revelation 17:11",
            "text": "Et bestia, quæ erat, et non est : et ipsa octava est : et de septem est, et in interitum vadit. "
        },
        {
            "chapter": 17,
            "verse": 12,
            "name": "Revelation 17:12",
            "text": "Et decem cornua, quæ vidisti, decem reges sunt : qui regnum nondum acceperunt, sed potestatem tamquam reges una hora accipient post bestiam. "
        },
        {
            "chapter": 17,
            "verse": 13,
            "name": "Revelation 17:13",
            "text": "Hi unum consilium habent, et virtutem, et potestatem suam bestiæ tradent. "
        },
        {
            "chapter": 17,
            "verse": 14,
            "name": "Revelation 17:14",
            "text": "Hi cum Agno pugnabunt, et Agnus vincet illos : quoniam Dominus dominorum est, et Rex regum, et qui cum illo sunt, vocati, electi, et fideles. "
        },
        {
            "chapter": 17,
            "verse": 15,
            "name": "Revelation 17:15",
            "text": "Et dixit mihi : Aquæ, quas vidisti ubi meretrix sedet, populi sunt, et gentes, et linguæ. "
        },
        {
            "chapter": 17,
            "verse": 16,
            "name": "Revelation 17:16",
            "text": "Et decem cornua, quæ vidisti in bestia : hi odient fornicariam, et desolatam facient illam, et nudam, et carnes ejus manducabunt, et ipsam igni concremabunt. "
        },
        {
            "chapter": 17,
            "verse": 17,
            "name": "Revelation 17:17",
            "text": "Deus enim dedit in corda eorum ut faciant quod placitum est illi : ut dent regnum suum bestiæ donec consummentur verba Dei. "
        },
        {
            "chapter": 17,
            "verse": 18,
            "name": "Revelation 17:18",
            "text": "Et mulier, quam vidisti, est civitas magna, quæ habet regnum super reges terræ.   "
        }
    ]
}