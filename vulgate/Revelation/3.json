{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 66,
    "book_name": "Revelation",
    "chapter": 3,
    "name": "Revelation 3",
    "verses": [
        {
            "chapter": 3,
            "verse": 1,
            "name": "Revelation 3:1",
            "text": "Et angelo ecclesiæ Sardis scribe : Hæc dicit qui habet septem spiritus Dei, et septem stellas : Scio opera tua, quia nomen habes quod vivas, et mortuus es. "
        },
        {
            "chapter": 3,
            "verse": 2,
            "name": "Revelation 3:2",
            "text": "Esto vigilans, et confirma cetera, quæ moritura erant. Non enim invenio opera tua plena coram Deo meo. "
        },
        {
            "chapter": 3,
            "verse": 3,
            "name": "Revelation 3:3",
            "text": "In mente ergo habe qualiter acceperis, et audieris, et serva, et pœnitentiam age. Si ergo non vigilaveris, veniam ad te tamquam fur et nescies qua hora veniam ad te. "
        },
        {
            "chapter": 3,
            "verse": 4,
            "name": "Revelation 3:4",
            "text": "Sed habes pauca nomina in Sardis qui non inquinaverunt vestimenta sua : et ambulabunt mecum in albis, quia digni sunt. "
        },
        {
            "chapter": 3,
            "verse": 5,
            "name": "Revelation 3:5",
            "text": "Qui vicerit, sic vestietur vestimentis albis, et non delebo nomen ejus de libro vitæ, et confitebor nomen ejus coram Patre meo, et coram angelis ejus. "
        },
        {
            "chapter": 3,
            "verse": 6,
            "name": "Revelation 3:6",
            "text": "Qui habet aurem, audiat quid Spiritus dicat ecclesiis.  "
        },
        {
            "chapter": 3,
            "verse": 7,
            "name": "Revelation 3:7",
            "text": " Et angelo Philadelphiæ ecclesiæ scribe : Hæc dicit Sanctus et Verus, qui habet clavem David : qui aperit, et nemo claudit : claudit, et nemo aperit : "
        },
        {
            "chapter": 3,
            "verse": 8,
            "name": "Revelation 3:8",
            "text": "Scio opera tua. Ecce dedi coram te ostium apertum, quod nemo potest claudere : quia modicam habes virtutem, et servasti verbum meum, et non negasti nomen meum. "
        },
        {
            "chapter": 3,
            "verse": 9,
            "name": "Revelation 3:9",
            "text": "Ecce dabo de synagoga Satanæ, qui dicunt se Judæos esse, et non sunt, sed mentiuntur : ecce faciam illos ut veniant, et adorent ante pedes tuos : et scient quia ego dilexi te, "
        },
        {
            "chapter": 3,
            "verse": 10,
            "name": "Revelation 3:10",
            "text": "quoniam servasti verbum patientiæ meæ, et ego servabo te ab hora tentationis, quæ ventura est in orbem universum tentare habitantes in terra. "
        },
        {
            "chapter": 3,
            "verse": 11,
            "name": "Revelation 3:11",
            "text": "Ecce venio cito : tene quod habes, ut nemo accipiat coronam tuam. "
        },
        {
            "chapter": 3,
            "verse": 12,
            "name": "Revelation 3:12",
            "text": "Qui vicerit, faciam illum columnam in templo Dei mei, et foras non egredietur amplius : et scribam super eum nomen Dei mei, et nomen civitatis Dei mei novæ Jerusalem, quæ descendit de cælo a Deo meo, et nomen meum novum. "
        },
        {
            "chapter": 3,
            "verse": 13,
            "name": "Revelation 3:13",
            "text": "Qui habet aurem, audiat quid Spiritus dicat ecclesiis.  "
        },
        {
            "chapter": 3,
            "verse": 14,
            "name": "Revelation 3:14",
            "text": " Et angelo Laodiciæ ecclesiæ scribe : Hæc dicit : Amen, testis fidelis et verus, qui est principium creaturæ Dei. "
        },
        {
            "chapter": 3,
            "verse": 15,
            "name": "Revelation 3:15",
            "text": "Scio opera tua : quia neque frigidus es, neque calidus : utinam frigidus esses, aut calidus : "
        },
        {
            "chapter": 3,
            "verse": 16,
            "name": "Revelation 3:16",
            "text": "sed quia tepidus es, et nec frigidus, nec calidus, incipiam te evomere ex ore meo : "
        },
        {
            "chapter": 3,
            "verse": 17,
            "name": "Revelation 3:17",
            "text": "quia dicis : Quod dives sum, et locupletatus, et nullius egeo : et nescis quia tu es miser, et miserabilis, et pauper, et cæcus, et nudus. "
        },
        {
            "chapter": 3,
            "verse": 18,
            "name": "Revelation 3:18",
            "text": "Suadeo tibi emere a me aurum ignitum probatum, ut locuples fias, et vestimentis albis induaris, et non appareat confusio nuditatis tuæ, et collyrio inunge oculos tuos ut videas. "
        },
        {
            "chapter": 3,
            "verse": 19,
            "name": "Revelation 3:19",
            "text": "Ego quos amo, arguo, et castigo. Æmulare ergo, et pœnitentiam age. "
        },
        {
            "chapter": 3,
            "verse": 20,
            "name": "Revelation 3:20",
            "text": "Ecce sto ad ostium, et pulso : si quis audierit vocem meam, et aperuerit mihi januam, intrabo ad illum, et cœnabo cum illo, et ipse mecum. "
        },
        {
            "chapter": 3,
            "verse": 21,
            "name": "Revelation 3:21",
            "text": "Qui vicerit, dabo ei sedere mecum in throno meo : sicut et ego vici, et sedi cum Patre meo in throno ejus. "
        },
        {
            "chapter": 3,
            "verse": 22,
            "name": "Revelation 3:22",
            "text": "Qui habet aurem, audiat quid Spiritus dicat ecclesiis.   "
        }
    ]
}