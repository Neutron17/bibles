{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 66,
    "book_name": "Revelation",
    "chapter": 5,
    "name": "Revelation 5",
    "verses": [
        {
            "chapter": 5,
            "verse": 1,
            "name": "Revelation 5:1",
            "text": "Et vidi in dextera sedentis supra thronum, librum scriptum intus et foris, signatum sigillis septem. "
        },
        {
            "chapter": 5,
            "verse": 2,
            "name": "Revelation 5:2",
            "text": "Et vidi angelum fortem, prædicantem voce magna : Quis est dignus aperire librum, et solvere signacula ejus ? "
        },
        {
            "chapter": 5,
            "verse": 3,
            "name": "Revelation 5:3",
            "text": "Et nemo poterat neque in cælo, neque in terra, neque subtus terram aperire librum, neque respicere illum. "
        },
        {
            "chapter": 5,
            "verse": 4,
            "name": "Revelation 5:4",
            "text": "Et ego flebam multum, quoniam nemo dignus inventus est aperire librum, nec videre eum. "
        },
        {
            "chapter": 5,
            "verse": 5,
            "name": "Revelation 5:5",
            "text": "Et unus de senioribus dixit mihi : Ne fleveris : ecce vicit leo de tribu Juda, radix David, aperire librum, et solvere septem signacula ejus. "
        },
        {
            "chapter": 5,
            "verse": 6,
            "name": "Revelation 5:6",
            "text": "Et vidi : et ecce in medio throni et quatuor animalium, et in medio seniorum, Agnum stantem tamquam occisum, habentem cornua septem, et oculos septem : qui sunt septem spiritus Dei, missi in omnem terram. "
        },
        {
            "chapter": 5,
            "verse": 7,
            "name": "Revelation 5:7",
            "text": "Et venit : et accepit de dextera sedentis in throno librum. "
        },
        {
            "chapter": 5,
            "verse": 8,
            "name": "Revelation 5:8",
            "text": "Et cum aperuisset librum, quatuor animalia, et viginti quatuor seniores ceciderunt coram Agno, habentes singuli citharas, et phialas aureas plenas odoramentorum, quæ sunt orationes sanctorum : "
        },
        {
            "chapter": 5,
            "verse": 9,
            "name": "Revelation 5:9",
            "text": "et cantabant canticum novum, dicentes : Dignus es, Domine, accipere librum, et aperire signacula ejus : quoniam occisus es, et redemisti nos Deo in sanguine tuo ex omni tribu, et lingua, et populo, et natione : "
        },
        {
            "chapter": 5,
            "verse": 10,
            "name": "Revelation 5:10",
            "text": "et fecisti nos Deo nostro regnum, et sacerdotes : et regnabimus super terram. "
        },
        {
            "chapter": 5,
            "verse": 11,
            "name": "Revelation 5:11",
            "text": "Et vidi, et audivi vocem angelorum multorum in circuitu throni, et animalium, et seniorum : et erat numerus eorum millia millium, "
        },
        {
            "chapter": 5,
            "verse": 12,
            "name": "Revelation 5:12",
            "text": "dicentium voce magna : Dignus est Agnus, qui occisus est, accipere virtutem, et divinitatem, et sapientiam, et fortitudinem, et honorem, et gloriam, et benedictionem. "
        },
        {
            "chapter": 5,
            "verse": 13,
            "name": "Revelation 5:13",
            "text": "Et omnem creaturam, quæ in cælo est, et super terram, et sub terra, et quæ sunt in mari, et quæ in eo : omnes audivi dicentes : Sedenti in throno, et Agno, benedictio et honor, et gloria, et potestas in sæcula sæculorum. "
        },
        {
            "chapter": 5,
            "verse": 14,
            "name": "Revelation 5:14",
            "text": "Et quatuor animalia dicebant : Amen. Et viginti quatuor seniores ceciderunt in facies suas : et adoraverunt viventem in sæcula sæculorum.   "
        }
    ]
}