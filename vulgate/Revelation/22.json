{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 66,
    "book_name": "Revelation",
    "chapter": 22,
    "name": "Revelation 22",
    "verses": [
        {
            "chapter": 22,
            "verse": 1,
            "name": "Revelation 22:1",
            "text": "Et ostendit mihi fluvium aquæ vitæ, splendidum tamquam crystallum, procedentem de sede Dei et Agni. "
        },
        {
            "chapter": 22,
            "verse": 2,
            "name": "Revelation 22:2",
            "text": "In medio plateæ ejus, et ex utraque parte fluminis, lignum vitæ, afferens fructus duodecim per menses singulos, reddens fructum suum et folia ligni ad sanitatem gentium. "
        },
        {
            "chapter": 22,
            "verse": 3,
            "name": "Revelation 22:3",
            "text": "Et omne maledictum non erit amplius : sed sedes Dei et Agni in illa erunt, et servi ejus servient illi. "
        },
        {
            "chapter": 22,
            "verse": 4,
            "name": "Revelation 22:4",
            "text": "Et videbunt faciem ejus : et nomen ejus in frontibus eorum. "
        },
        {
            "chapter": 22,
            "verse": 5,
            "name": "Revelation 22:5",
            "text": "Et nox ultra non erit : et non egebunt lumine lucernæ, neque lumine solis, quoniam Dominus Deus illuminabit illos, et regnabunt in sæcula sæculorum.  "
        },
        {
            "chapter": 22,
            "verse": 6,
            "name": "Revelation 22:6",
            "text": " Et dixit mihi : Hæc verba fidelissima sunt, et vera. Et Dominus Deus spirituum prophetarum misit angelum suum ostendere servis suis quæ oportet fieri cito. "
        },
        {
            "chapter": 22,
            "verse": 7,
            "name": "Revelation 22:7",
            "text": "Et ecce venio velociter. Beatus, qui custodit verba prophetiæ libri hujus. "
        },
        {
            "chapter": 22,
            "verse": 8,
            "name": "Revelation 22:8",
            "text": "Et ego Joannes, qui audivi, et vidi hæc. Et postquam audissem, et vidissem, cecidi ut adorarem ante pedes angeli, qui mihi hæc ostendebat : "
        },
        {
            "chapter": 22,
            "verse": 9,
            "name": "Revelation 22:9",
            "text": "et dixit mihi : Vide ne feceris : conservus enim tuus sum, et fratrum tuorum prophetarum, et eorum qui servant verba prophetiæ libri hujus : Deum adora. "
        },
        {
            "chapter": 22,
            "verse": 10,
            "name": "Revelation 22:10",
            "text": "Et dicit mihi : Ne signaveris verba prophetiæ libri hujus : tempus enim prope est. "
        },
        {
            "chapter": 22,
            "verse": 11,
            "name": "Revelation 22:11",
            "text": "Qui nocet, noceat adhuc : et qui in sordibus est, sordescat adhuc : et qui justus est, justificetur adhuc : et sanctus, sanctificetur adhuc. "
        },
        {
            "chapter": 22,
            "verse": 12,
            "name": "Revelation 22:12",
            "text": "Ecce venio cito, et merces mea mecum est, reddere unicuique secundum opera sua. "
        },
        {
            "chapter": 22,
            "verse": 13,
            "name": "Revelation 22:13",
            "text": "Ego sum alpha et omega, primus et novissimus, principium et finis. "
        },
        {
            "chapter": 22,
            "verse": 14,
            "name": "Revelation 22:14",
            "text": "Beati, qui lavant stolas suas in sanguine Agni : ut sit potestas eorum in ligno vitæ, et per portas intrent in civitatem. "
        },
        {
            "chapter": 22,
            "verse": 15,
            "name": "Revelation 22:15",
            "text": "Foris canes, et venefici, et impudici, et homicidæ, et idolis servientes, et omnis qui amat et facit mendacium. "
        },
        {
            "chapter": 22,
            "verse": 16,
            "name": "Revelation 22:16",
            "text": "Ego Jesus misi angelum meum testificari vobis hæc in ecclesiis. Ego sum radix, et genus David, stella splendida et matutina. "
        },
        {
            "chapter": 22,
            "verse": 17,
            "name": "Revelation 22:17",
            "text": "Et spiritus, et sponsa dicunt : Veni. Et qui audit, dicat : Veni. Et qui sitit, veniat : et qui vult, accipiat aquam vitæ, gratis. "
        },
        {
            "chapter": 22,
            "verse": 18,
            "name": "Revelation 22:18",
            "text": "Contestor enim omni audienti verba prophetiæ libri hujus : si quis apposuerit ad hæc, apponet Deus super illum plagas scriptas in libro isto. "
        },
        {
            "chapter": 22,
            "verse": 19,
            "name": "Revelation 22:19",
            "text": "Et si quis diminuerit de verbis libri prophetiæ hujus, auferet Deus partem ejus de libro vitæ, et de civitate sancta, et de his quæ scripta sunt in libro isto : "
        },
        {
            "chapter": 22,
            "verse": 20,
            "name": "Revelation 22:20",
            "text": "dicit qui testimonium perhibet istorum. Etiam venio cito : amen. Veni, Domine Jesu. "
        },
        {
            "chapter": 22,
            "verse": 21,
            "name": "Revelation 22:21",
            "text": "Gratia Domini nostri Jesu Christi cum omnibus vobis. Amen.    "
        }
    ]
}