{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 66,
    "book_name": "Revelation",
    "chapter": 7,
    "name": "Revelation 7",
    "verses": [
        {
            "chapter": 7,
            "verse": 1,
            "name": "Revelation 7:1",
            "text": "Post hæc vidi quatuor angelos stantes super quatuor angulos terræ, tenentes quatuor ventos terræ, ne flarent super terram, neque super mare, neque in ullam arborem. "
        },
        {
            "chapter": 7,
            "verse": 2,
            "name": "Revelation 7:2",
            "text": "Et vidi alterum angelum ascendentem ab ortu solis, habentem signum Dei vivi : et clamavit voce magna quatuor angelis, quibus datum est nocere terræ et mari, "
        },
        {
            "chapter": 7,
            "verse": 3,
            "name": "Revelation 7:3",
            "text": "dicens : Nolite nocere terræ, et mari, neque arboribus, quoadusque signemus servos Dei nostri in frontibus eorum.  "
        },
        {
            "chapter": 7,
            "verse": 4,
            "name": "Revelation 7:4",
            "text": " Et audivi numerum signatorum, centum quadraginta quatuor millia signati, ex omni tribu filiorum Israël. "
        },
        {
            "chapter": 7,
            "verse": 5,
            "name": "Revelation 7:5",
            "text": "Ex tribu Juda duodecim millia signati : ex tribu Ruben duodecim millia signati : ex tribu Gad duodecim millia signati : "
        },
        {
            "chapter": 7,
            "verse": 6,
            "name": "Revelation 7:6",
            "text": "ex tribu Aser duodecim millia signati : ex tribu Nephthali duodecim millia signati : ex tribu Manasse duodecim millia signati : "
        },
        {
            "chapter": 7,
            "verse": 7,
            "name": "Revelation 7:7",
            "text": "ex tribu Simeon duodecim millia signati : ex tribu Levi duodecim millia signati : ex tribu Issachar duodecim millia signati : "
        },
        {
            "chapter": 7,
            "verse": 8,
            "name": "Revelation 7:8",
            "text": "ex tribu Zabulon duodecim millia signati : ex tribu Joseph duodecim millia signati : ex tribu Benjamin duodecim millia signati.  "
        },
        {
            "chapter": 7,
            "verse": 9,
            "name": "Revelation 7:9",
            "text": " Post hæc vidi turbam magnam, quam dinumerare nemo poterat, ex omnibus gentibus, et tribubus, et populis, et linguis : stantes ante thronum, et in conspectu Agni, amicti stolis albis, et palmæ in manibus eorum : "
        },
        {
            "chapter": 7,
            "verse": 10,
            "name": "Revelation 7:10",
            "text": "et clamabant voce magna, dicentes : Salus Deo nostro, qui sedet super thronum, et Agno. "
        },
        {
            "chapter": 7,
            "verse": 11,
            "name": "Revelation 7:11",
            "text": "Et omnes angeli stabant in circuitu throni, et seniorum, et quatuor animalium : et ceciderunt in conspectu throni in facies suas, et adoraverunt Deum, "
        },
        {
            "chapter": 7,
            "verse": 12,
            "name": "Revelation 7:12",
            "text": "dicentes : Amen. Benedictio, et claritas, et sapientia, et gratiarum actio, honor, et virtus, et fortitudo Deo nostro in sæcula sæculorum. Amen. "
        },
        {
            "chapter": 7,
            "verse": 13,
            "name": "Revelation 7:13",
            "text": "Et respondit unus de senioribus et dixit mihi : Hi, qui amicti sunt stolis albis, qui sunt ? et unde venerunt ? "
        },
        {
            "chapter": 7,
            "verse": 14,
            "name": "Revelation 7:14",
            "text": "Et dixi illi : Domine mi, tu scis. Et dixit mihi : Hi sunt, qui venerunt de tribulatione magna, et laverunt stolas suas, et dealbaverunt eas in sanguine Agni. "
        },
        {
            "chapter": 7,
            "verse": 15,
            "name": "Revelation 7:15",
            "text": "Ideo sunt ante thronum Dei, et serviunt ei die ac nocte in templo ejus : et qui sedet in throno, habitabit super illos : "
        },
        {
            "chapter": 7,
            "verse": 16,
            "name": "Revelation 7:16",
            "text": "non esurient, neque sitient amplius, nec cadet super illos sol, neque ullus æstus : "
        },
        {
            "chapter": 7,
            "verse": 17,
            "name": "Revelation 7:17",
            "text": "quoniam Agnus, qui in medio throni est, reget illos et deducet eos ad vitæ fontes aquarum, et absterget Deus omnem lacrimam ab oculis eorum.   "
        }
    ]
}