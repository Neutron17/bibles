{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 66,
    "book_name": "Revelation",
    "chapter": 9,
    "name": "Revelation 9",
    "verses": [
        {
            "chapter": 9,
            "verse": 1,
            "name": "Revelation 9:1",
            "text": "Et quintus angelus tuba cecinit : et vidi stellam de cælo cecidisse in terram, et data est ei clavis putei abyssi. "
        },
        {
            "chapter": 9,
            "verse": 2,
            "name": "Revelation 9:2",
            "text": "Et aperuit puteum abyssi : et ascendit fumus putei, sicut fumus fornacis magnæ : et obscuratus est sol, et aër de fumo putei : "
        },
        {
            "chapter": 9,
            "verse": 3,
            "name": "Revelation 9:3",
            "text": "et de fumo putei exierunt locustæ in terram, et data est illis potestas, sicut habent potestatem scorpiones terræ : "
        },
        {
            "chapter": 9,
            "verse": 4,
            "name": "Revelation 9:4",
            "text": "et præceptum est illis ne læderent fœnum terræ, neque omne viride, neque omnem arborem : nisi tantum homines, qui non habent signum Dei in frontibus suis : "
        },
        {
            "chapter": 9,
            "verse": 5,
            "name": "Revelation 9:5",
            "text": "et datum est illis ne occiderent eos : sed ut cruciarent mensibus quinque : et cruciatus eorum, ut cruciatus scorpii cum percutit hominem. "
        },
        {
            "chapter": 9,
            "verse": 6,
            "name": "Revelation 9:6",
            "text": "Et in diebus illis quærent homines mortem, et non invenient eam : et desiderabunt mori, et fugiet mors ab eis. "
        },
        {
            "chapter": 9,
            "verse": 7,
            "name": "Revelation 9:7",
            "text": "Et similitudines locustarum, similes equis paratis in prælium : et super capita earum tamquam coronæ similes auro : et facies earum tamquam facies hominum. "
        },
        {
            "chapter": 9,
            "verse": 8,
            "name": "Revelation 9:8",
            "text": "Et habebant capillos sicut capillos mulierum. Et dentes earum, sicut dentes leonum erant : "
        },
        {
            "chapter": 9,
            "verse": 9,
            "name": "Revelation 9:9",
            "text": "et habebant loricas sicut loricas ferreas, et vox alarum earum sicut vox curruum equorum multorum currentium in bellum : "
        },
        {
            "chapter": 9,
            "verse": 10,
            "name": "Revelation 9:10",
            "text": "et habebant caudas similes scorpionum, et aculei erant in caudis earum : et potestas earum nocere hominibus mensibus quinque : "
        },
        {
            "chapter": 9,
            "verse": 11,
            "name": "Revelation 9:11",
            "text": "et habebant super se regem angelum abyssi cui nomen hebraice Abaddon, græce autem Apollyon, latine habens nomen Exterminans. "
        },
        {
            "chapter": 9,
            "verse": 12,
            "name": "Revelation 9:12",
            "text": "Væ unum abiit, et ecce veniunt adhuc duo væ post hæc.  "
        },
        {
            "chapter": 9,
            "verse": 13,
            "name": "Revelation 9:13",
            "text": " Et sextus angelus tuba cecinit : et audivi vocem unam ex quatuor cornibus altaris aurei, quod est ante oculos Dei, "
        },
        {
            "chapter": 9,
            "verse": 14,
            "name": "Revelation 9:14",
            "text": "dicentem sexto angelo, qui habebat tubam : Solve quatuor angelos, qui alligati sunt in flumine magno Euphrate. "
        },
        {
            "chapter": 9,
            "verse": 15,
            "name": "Revelation 9:15",
            "text": "Et soluti sunt quatuor angeli, qui parati erant in horam, et diem, et mensem, et annum, ut occiderent tertiam partem hominum. "
        },
        {
            "chapter": 9,
            "verse": 16,
            "name": "Revelation 9:16",
            "text": "Et numerus equestris exercitus vicies millies dena millia. Et audivi numerum eorum. "
        },
        {
            "chapter": 9,
            "verse": 17,
            "name": "Revelation 9:17",
            "text": "Et ita vidi equos in visione : et qui sedebant super eos, habebant loricas igneas, et hyacinthinas, et sulphureas, et capita equorum erant tamquam capita leonum : et de ore eorum procedit ignis, et fumus, et sulphur. "
        },
        {
            "chapter": 9,
            "verse": 18,
            "name": "Revelation 9:18",
            "text": "Et ab his tribus plagis occisa est tertia pars hominum de igne, et de fumo, et sulphure, quæ procedebant de ore ipsorum. "
        },
        {
            "chapter": 9,
            "verse": 19,
            "name": "Revelation 9:19",
            "text": "Potestas enim equorum in ore eorum est, et in caudis eorum, nam caudæ eorum similes serpentibus, habentes capita : et in his nocent. "
        },
        {
            "chapter": 9,
            "verse": 20,
            "name": "Revelation 9:20",
            "text": "Et ceteri homines, qui non sunt occisi in his plagis, neque pœnitentiam egerunt de operibus manuum suarum, ut non adorarent dæmonia, et simulacra aurea, et argentea, et ærea, et lapidea, et lignea, quæ neque videre possunt, neque audire, neque ambulare, "
        },
        {
            "chapter": 9,
            "verse": 21,
            "name": "Revelation 9:21",
            "text": "et non egerunt pœnitentiam ab homicidiis suis, neque a veneficiis suis, neque a fornicatione sua, neque a furtis suis.   "
        }
    ]
}