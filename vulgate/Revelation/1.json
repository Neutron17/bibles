{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 66,
    "book_name": "Revelation",
    "chapter": 1,
    "name": "Revelation 1",
    "verses": [
        {
            "chapter": 1,
            "verse": 1,
            "name": "Revelation 1:1",
            "text": "Apocalypsis Jesu Christi, quam dedit illi Deus palam facere servis suis, quæ oportet fieri cito : et significavit, mittens per angelum suum servo suo Joanni, "
        },
        {
            "chapter": 1,
            "verse": 2,
            "name": "Revelation 1:2",
            "text": "qui testimonium perhibuit verbo Dei, et testimonium Jesu Christi, quæcumque vidit. "
        },
        {
            "chapter": 1,
            "verse": 3,
            "name": "Revelation 1:3",
            "text": "Beatus qui legit, et audit verba prophetiæ hujus, et servat ea, quæ in ea scripta sunt : tempus enim prope est.  "
        },
        {
            "chapter": 1,
            "verse": 4,
            "name": "Revelation 1:4",
            "text": " Joannes septem ecclesiis, quæ sunt in Asia. Gratia vobis, et pax ab eo, qui est, et qui erat, et qui venturus est : et a septem spiritibus qui in conspectu throni ejus sunt : "
        },
        {
            "chapter": 1,
            "verse": 5,
            "name": "Revelation 1:5",
            "text": "et a Jesu Christo, qui est testis fidelis, primogenitus mortuorum, et princeps regum terræ, qui dilexit nos, et lavit nos a peccatis nostris in sanguine suo, "
        },
        {
            "chapter": 1,
            "verse": 6,
            "name": "Revelation 1:6",
            "text": "et fecit nos regnum, et sacerdotes Deo et Patri suo : ipsi gloria et imperium in sæcula sæculorum. Amen. "
        },
        {
            "chapter": 1,
            "verse": 7,
            "name": "Revelation 1:7",
            "text": "Ecce venit cum nubibus, et videbit eum omnis oculus, et qui eum pupugerunt. Et plangent se super eum omnes tribus terræ. Etiam : amen. "
        },
        {
            "chapter": 1,
            "verse": 8,
            "name": "Revelation 1:8",
            "text": "Ego sum alpha et omega, principium et finis, dicit Dominus Deus : qui est, et qui erat, et qui venturus est, omnipotens.  "
        },
        {
            "chapter": 1,
            "verse": 9,
            "name": "Revelation 1:9",
            "text": " Ego Joannes frater vester, et particeps in tribulatione, et regno, et patientia in Christo Jesu : fui in insula, quæ appellatur Patmos, propter verbum Dei, et testimonium Jesu : "
        },
        {
            "chapter": 1,
            "verse": 10,
            "name": "Revelation 1:10",
            "text": "fui in spiritu in Dominica die, et audivi post me vocem magnam tamquam tubæ, "
        },
        {
            "chapter": 1,
            "verse": 11,
            "name": "Revelation 1:11",
            "text": "dicentis : Quod vides, scribe in libro : et mitte septem ecclesiis, quæ sunt in Asia, Epheso, et Smyrnæ, et Pergamo, et Thyatiræ, et Sardis, et Philadelphiæ, et Laodiciæ. "
        },
        {
            "chapter": 1,
            "verse": 12,
            "name": "Revelation 1:12",
            "text": "Et conversus sum ut viderem vocem, quæ loquebatur mecum : et conversus vidi septem candelabra aurea : "
        },
        {
            "chapter": 1,
            "verse": 13,
            "name": "Revelation 1:13",
            "text": "et in medio septem candelabrorum aureorum, similem Filio hominis vestitum podere, et præcinctum ad mamillas zona aurea : "
        },
        {
            "chapter": 1,
            "verse": 14,
            "name": "Revelation 1:14",
            "text": "caput autem ejus, et capilli erant candidi tamquam lana alba, et tamquam nix, et oculi ejus tamquam flamma ignis : "
        },
        {
            "chapter": 1,
            "verse": 15,
            "name": "Revelation 1:15",
            "text": "et pedes ejus similes auricalco, sicut in camino ardenti, et vox illius tamquam vox aquarum multarum : "
        },
        {
            "chapter": 1,
            "verse": 16,
            "name": "Revelation 1:16",
            "text": "et habebat in dextera sua stellas septem : et de ore ejus gladius utraque parte acutus exibat : et facies ejus sicut sol lucet in virtute sua. "
        },
        {
            "chapter": 1,
            "verse": 17,
            "name": "Revelation 1:17",
            "text": "Et cum vidissem eum, cecidi ad pedes ejus tamquam mortuus. Et posuit dexteram suam super me, dicens : Noli timere : ego sum primus, et novissimus, "
        },
        {
            "chapter": 1,
            "verse": 18,
            "name": "Revelation 1:18",
            "text": "et vivus, et fui mortuus, et ecce sum vivens in sæcula sæculorum : et habeo claves mortis, et inferni. "
        },
        {
            "chapter": 1,
            "verse": 19,
            "name": "Revelation 1:19",
            "text": "Scribe ergo quæ vidisti, et quæ sunt, et quæ oportet fieri post hæc. "
        },
        {
            "chapter": 1,
            "verse": 20,
            "name": "Revelation 1:20",
            "text": "Sacramentum septem stellarum, quas vidisti in dextera mea, et septem candelabra aurea : septem stellæ, angeli sunt septem ecclesiarum : et candelabra septem, septem ecclesiæ sunt.   "
        }
    ]
}