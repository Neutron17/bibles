{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 66,
    "book_name": "Revelation",
    "chapter": 21,
    "name": "Revelation 21",
    "verses": [
        {
            "chapter": 21,
            "verse": 1,
            "name": "Revelation 21:1",
            "text": "Et vidi cælum novum et terram novam. Primum enim cælum, et prima terra abiit, et mare jam non est. "
        },
        {
            "chapter": 21,
            "verse": 2,
            "name": "Revelation 21:2",
            "text": "Et ego Joannes vidi sanctam civitatem Jerusalem novam descendentem de cælo a Deo, paratam sicut sponsam ornatam viro suo. "
        },
        {
            "chapter": 21,
            "verse": 3,
            "name": "Revelation 21:3",
            "text": "Et audivi vocem magnam de throno dicentem : Ecce tabernaculum Dei cum hominibus, et habitabit cum eis. Et ipsi populus ejus erunt, et ipse Deus cum eis erit eorum Deus : "
        },
        {
            "chapter": 21,
            "verse": 4,
            "name": "Revelation 21:4",
            "text": "et absterget Deus omnem lacrimam ab oculis eorum : et mors ultra non erit, neque luctus, neque clamor, neque dolor erit ultra, quia prima abierunt. "
        },
        {
            "chapter": 21,
            "verse": 5,
            "name": "Revelation 21:5",
            "text": "Et dixit qui sedebat in throno : Ecce nova facio omnia. Et dixit mihi : Scribe, quia hæc verba fidelissima sunt, et vera. "
        },
        {
            "chapter": 21,
            "verse": 6,
            "name": "Revelation 21:6",
            "text": "Et dixit mihi : Factum est : ego sum alpha et omega, initium et finis. Ego sitienti dabo de fonte aquæ vitæ, gratis. "
        },
        {
            "chapter": 21,
            "verse": 7,
            "name": "Revelation 21:7",
            "text": "Qui vicerit, possidebit hæc : et ero illi Deus, et ille erit mihi filius. "
        },
        {
            "chapter": 21,
            "verse": 8,
            "name": "Revelation 21:8",
            "text": "Timidis autem, et incredulis, et execratis, et homicidis, et fornicatoribus, et veneficis, et idolatris, et omnibus mendacibus, pars illorum erit in stagno ardenti igne et sulphure : quod est mors secunda. "
        },
        {
            "chapter": 21,
            "verse": 9,
            "name": "Revelation 21:9",
            "text": "Et venit unus de septem angelis habentibus phialas plenas septem plagis novissimis, et locutus est mecum, dicens : Veni, et ostendam tibi sponsam, uxorem Agni. "
        },
        {
            "chapter": 21,
            "verse": 10,
            "name": "Revelation 21:10",
            "text": "Et sustulit me in spiritu in montem magnum et altum, et ostendit mihi civitatem sanctam Jerusalem descendentem de cælo a Deo, "
        },
        {
            "chapter": 21,
            "verse": 11,
            "name": "Revelation 21:11",
            "text": "habentem claritatem Dei : et lumen ejus simile lapidi pretioso tamquam lapidi jaspidis, sicut crystallum. "
        },
        {
            "chapter": 21,
            "verse": 12,
            "name": "Revelation 21:12",
            "text": "Et habebat murum magnum, et altum, habentem portas duodecim : et in portis angelos duodecim, et nomina inscripta, quæ sunt nomina duodecim tribuum filiorum Israël : "
        },
        {
            "chapter": 21,
            "verse": 13,
            "name": "Revelation 21:13",
            "text": "ab oriente portæ tres, et ab aquilone portæ tres, et ab austro portæ tres, et ab occasu portæ tres. "
        },
        {
            "chapter": 21,
            "verse": 14,
            "name": "Revelation 21:14",
            "text": "Et murus civitatis habens fundamenta duodecim, et in ipsis duodecim nomina duodecim apostolorum Agni. "
        },
        {
            "chapter": 21,
            "verse": 15,
            "name": "Revelation 21:15",
            "text": "Et qui loquebatur mecum, habebat mensuram arundineam auream, ut metiretur civitatem, et portas ejus, et murum. "
        },
        {
            "chapter": 21,
            "verse": 16,
            "name": "Revelation 21:16",
            "text": "Et civitas in quadro posita est, et longitudo ejus tanta est quanta et latitudo : et mensus est civitatem de arundine aurea per stadia duodecim millia : et longitudo, et altitudo, et latitudo ejus æqualia sunt. "
        },
        {
            "chapter": 21,
            "verse": 17,
            "name": "Revelation 21:17",
            "text": "Et mensus est murum ejus centum quadraginta quatuor cubitorum, mensura hominis, quæ est angeli. "
        },
        {
            "chapter": 21,
            "verse": 18,
            "name": "Revelation 21:18",
            "text": "Et erat structura muri ejus ex lapide jaspide : ipsa vero civitas aurum mundum simile vitro mundo. "
        },
        {
            "chapter": 21,
            "verse": 19,
            "name": "Revelation 21:19",
            "text": "Et fundamenta muri civitatis omni lapide pretioso ornata. Fundamentum primum, jaspis : secundum, sapphirus : tertium, calcedonius : quartum, smaragdus : "
        },
        {
            "chapter": 21,
            "verse": 20,
            "name": "Revelation 21:20",
            "text": "quintum, sardonyx : sextum, sardius : septimum, chrysolithus : octavum, beryllus : nonum, topazius : decimum, chrysoprasus : undecimum, hyacinthus : duodecimum, amethystus. "
        },
        {
            "chapter": 21,
            "verse": 21,
            "name": "Revelation 21:21",
            "text": "Et duodecim portæ, duodecim margaritæ sunt, per singulas : et singulæ portæ erant ex singulis margaritis : et platea civitatis aurum mundum, tamquam vitrum perlucidum. "
        },
        {
            "chapter": 21,
            "verse": 22,
            "name": "Revelation 21:22",
            "text": "Et templum non vidi in ea : Dominus enim Deus omnipotens templum illius est, et Agnus. "
        },
        {
            "chapter": 21,
            "verse": 23,
            "name": "Revelation 21:23",
            "text": "Et civitas non eget sole neque luna ut luceant in ea, nam claritas Dei illuminavit eam, et lucerna ejus est Agnus. "
        },
        {
            "chapter": 21,
            "verse": 24,
            "name": "Revelation 21:24",
            "text": "Et ambulabunt gentes in lumine ejus : et reges terræ afferent gloriam suam et honorem in illam. "
        },
        {
            "chapter": 21,
            "verse": 25,
            "name": "Revelation 21:25",
            "text": "Et portæ ejus non claudentur per diem : nox enim non erit illic. "
        },
        {
            "chapter": 21,
            "verse": 26,
            "name": "Revelation 21:26",
            "text": "Et afferent gloriam et honorem gentium in illam. "
        },
        {
            "chapter": 21,
            "verse": 27,
            "name": "Revelation 21:27",
            "text": "Non intrabit in eam aliquod coinquinatum, aut abominationem faciens et mendacium, nisi qui scripti sunt in libro vitæ Agni.   "
        }
    ]
}