{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 4,
    "book_name": "Numbers",
    "chapter": 19,
    "name": "Numbers 19",
    "verses": [
        {
            "chapter": 19,
            "verse": 1,
            "name": "Numbers 19:1",
            "text": "Locutusque est Dominus ad Moysen et Aaron, dicens : "
        },
        {
            "chapter": 19,
            "verse": 2,
            "name": "Numbers 19:2",
            "text": "Ista est religio victimæ, quam constituit Dominus. Præcipe filiis Israël, ut adducant ad te vaccam rufam ætatis integræ, in qua nulla sit macula, nec portaverit jugum : "
        },
        {
            "chapter": 19,
            "verse": 3,
            "name": "Numbers 19:3",
            "text": "tradetisque eam Eleazaro sacerdoti, qui eductam extra castra, immolabit in conspectu omnium : "
        },
        {
            "chapter": 19,
            "verse": 4,
            "name": "Numbers 19:4",
            "text": "et tingens digitum in sanguine ejus, asperget contra fores tabernaculi septem vicibus, "
        },
        {
            "chapter": 19,
            "verse": 5,
            "name": "Numbers 19:5",
            "text": "comburetque eam cunctis videntibus, tam pelle et carnibus ejus quam sanguine et fimo flammæ traditis. "
        },
        {
            "chapter": 19,
            "verse": 6,
            "name": "Numbers 19:6",
            "text": "Lignum quoque cedrinum, et hyssopum, coccumque bis tinctum sacerdos mittet in flammam, quæ vaccam vorat. "
        },
        {
            "chapter": 19,
            "verse": 7,
            "name": "Numbers 19:7",
            "text": "Et tunc demum, lotis vestibus et corpore suo, ingredietur in castra, commaculatusque erit usque ad vesperum. "
        },
        {
            "chapter": 19,
            "verse": 8,
            "name": "Numbers 19:8",
            "text": "Sed et ille qui combusserit eam, lavabit vestimenta sua et corpus, et immundus erit usque ad vesperum. "
        },
        {
            "chapter": 19,
            "verse": 9,
            "name": "Numbers 19:9",
            "text": "Colliget autem vir mundus cineres vaccæ, et effundet eos extra castra in loco purissimo, ut sint multitudini filiorum Israël in custodiam, et in aquam aspersionis : quia pro peccato vacca combusta est. "
        },
        {
            "chapter": 19,
            "verse": 10,
            "name": "Numbers 19:10",
            "text": "Cumque laverit qui vaccæ portaverat cineres vestimenta sua, immundus erit usque ad vesperum. Habebunt hoc filii Israël, et advenæ qui habitant inter eos, sanctum jure perpetuo.  "
        },
        {
            "chapter": 19,
            "verse": 11,
            "name": "Numbers 19:11",
            "text": " Qui tetigerit cadaver hominis, et propter hoc septem diebus fuerit immundus, "
        },
        {
            "chapter": 19,
            "verse": 12,
            "name": "Numbers 19:12",
            "text": "aspergetur ex hac aqua die tertio et septimo, et sic mundabitur. Si die tertio aspersus non fuerit, septimo non poterit emundari. "
        },
        {
            "chapter": 19,
            "verse": 13,
            "name": "Numbers 19:13",
            "text": "Omnis qui tetigerit humanæ animæ morticinum, et aspersus hac commistione non fuerit, polluet tabernaculum Domini et peribit ex Israël : quia aqua expiationis non est aspersus, immundus erit, et manebit spurcitia ejus super eum. "
        },
        {
            "chapter": 19,
            "verse": 14,
            "name": "Numbers 19:14",
            "text": "Ista est lex hominis qui moritur in tabernaculo : omnes qui ingrediuntur tentorium illius, et universa vasa quæ ibi sunt, polluta erunt septem diebus. "
        },
        {
            "chapter": 19,
            "verse": 15,
            "name": "Numbers 19:15",
            "text": "Vas, quod non habuerit operculum nec ligaturam desuper, immundum erit. "
        },
        {
            "chapter": 19,
            "verse": 16,
            "name": "Numbers 19:16",
            "text": "Si quis in agro tetigerit cadaver occisi hominis, aut per se mortui, sive os illius, vel sepulchrum, immundus erit septem diebus. "
        },
        {
            "chapter": 19,
            "verse": 17,
            "name": "Numbers 19:17",
            "text": "Tollentque de cineribus combustionis atque peccati, et mittent aquas vivas super eos in vas : "
        },
        {
            "chapter": 19,
            "verse": 18,
            "name": "Numbers 19:18",
            "text": "in quibus cum homo mundus tinxerit hyssopum, asperget ex eo omne tentorium, et cunctam supellectilem, et homines hujuscemodi contagione pollutos : "
        },
        {
            "chapter": 19,
            "verse": 19,
            "name": "Numbers 19:19",
            "text": "atque hoc modo mundus lustrabit immundum tertio et septimo die : expiatusque die septimo, lavabit et se et vestimenta sua, et immundus erit usque ad vesperum. "
        },
        {
            "chapter": 19,
            "verse": 20,
            "name": "Numbers 19:20",
            "text": "Si quis hoc ritu non fuerit expiatus, peribit anima illius de medio ecclesiæ : quia sanctuarium Domini polluit, et non est aqua lustrationis aspersus. "
        },
        {
            "chapter": 19,
            "verse": 21,
            "name": "Numbers 19:21",
            "text": "Erit hoc præceptum legitimum sempiternum. Ipse quoque qui aspergit aquas, lavabit vestimenta sua. Omnis qui tetigerit aquas expiationis, immundus erit usque ad vesperum. "
        },
        {
            "chapter": 19,
            "verse": 22,
            "name": "Numbers 19:22",
            "text": "Quidquid tetigerit immundus, immundum faciet : et anima, quæ horum quippiam tetigerit, immunda erit usque ad vesperum.   "
        }
    ]
}