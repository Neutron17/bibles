{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 4,
    "book_name": "Numbers",
    "chapter": 21,
    "name": "Numbers 21",
    "verses": [
        {
            "chapter": 21,
            "verse": 1,
            "name": "Numbers 21:1",
            "text": "Quod cum audisset Chananæus rex Arad, qui habitabat ad meridiem, venisse scilicet Israël per exploratorum viam, pugnavit contra illum, et victor existens, duxit ex eo prædam. "
        },
        {
            "chapter": 21,
            "verse": 2,
            "name": "Numbers 21:2",
            "text": "At Israël voto se Domino obligans, ait : Si tradideris populum istum in manu mea, delebo urbes ejus. "
        },
        {
            "chapter": 21,
            "verse": 3,
            "name": "Numbers 21:3",
            "text": "Exaudivitque Dominus preces Israël, et tradidit Chananæum, quem ille interfecit subversis urbibus ejus : et vocavit nomen loci illius Horma, id est, anathema.  "
        },
        {
            "chapter": 21,
            "verse": 4,
            "name": "Numbers 21:4",
            "text": " Profecti sunt autem et de monte Hor, per viam quæ ducit ad mare Rubrum, ut circumirent terram Edom. Et tædere cœpit populum itineris ac laboris : "
        },
        {
            "chapter": 21,
            "verse": 5,
            "name": "Numbers 21:5",
            "text": "locutusque contra Deum et Moysen, ait : Cur eduxisti nos de Ægypto, ut moreremur in solitudine ? deest panis, non sunt aquæ : anima nostra jam nauseat super cibo isto levissimo. "
        },
        {
            "chapter": 21,
            "verse": 6,
            "name": "Numbers 21:6",
            "text": "Quam ob rem misit Dominus in populum ignitos serpentes, ad quorum plagas et mortes plurimorum, "
        },
        {
            "chapter": 21,
            "verse": 7,
            "name": "Numbers 21:7",
            "text": "venerunt ad Moysen, atque dixerunt : Peccavimus, quia locuti sumus contra Dominum et te : ora ut tollat a nobis serpentes. Oravitque Moyses pro populo, "
        },
        {
            "chapter": 21,
            "verse": 8,
            "name": "Numbers 21:8",
            "text": "et locutus est Dominus ad eum : Fac serpentem æneum, et pone eum pro signo : qui percussus aspexerit eum, vivet. "
        },
        {
            "chapter": 21,
            "verse": 9,
            "name": "Numbers 21:9",
            "text": "Fecit ergo Moyses serpentem æneum, et posuit eum pro signo : quem cum percussi aspicerent, sanabantur.  "
        },
        {
            "chapter": 21,
            "verse": 10,
            "name": "Numbers 21:10",
            "text": " Profectique filii Israël castrametati sunt in Oboth. "
        },
        {
            "chapter": 21,
            "verse": 11,
            "name": "Numbers 21:11",
            "text": "Unde egressi fixere tentoria in Jeabarim, in solitudine quæ respicit Moab contra orientalem plagam. "
        },
        {
            "chapter": 21,
            "verse": 12,
            "name": "Numbers 21:12",
            "text": "Et inde moventes, venerunt ad torrentem Zared. "
        },
        {
            "chapter": 21,
            "verse": 13,
            "name": "Numbers 21:13",
            "text": "Quem relinquentes castrametati sunt contra Arnon, quæ est in deserto, et prominet in finibus Amorrhæi. Siquidem Arnon terminus est Moab, dividens Moabitas et Amorrhæos. "
        },
        {
            "chapter": 21,
            "verse": 14,
            "name": "Numbers 21:14",
            "text": "Unde dicitur in libro bellorum Domini :   Sicut fecit in mari Rubro,  sic faciet in torrentibus Arnon. "
        },
        {
            "chapter": 21,
            "verse": 15,
            "name": "Numbers 21:15",
            "text": " Scopuli torrentium inclinati sunt, ut requiescerent in Ar,  et recumberent in finibus Moabitarum. "
        },
        {
            "chapter": 21,
            "verse": 16,
            "name": "Numbers 21:16",
            "text": "Ex eo loco apparuit puteus, super quo locutus est Dominus ad Moysen : Congrega populum, et dabo ei aquam. "
        },
        {
            "chapter": 21,
            "verse": 17,
            "name": "Numbers 21:17",
            "text": "Tunc cecinit Israël carmen istud :  Ascendat puteus. Concinebant : "
        },
        {
            "chapter": 21,
            "verse": 18,
            "name": "Numbers 21:18",
            "text": " Puteus, quem foderunt principes  et paraverunt duces multitudinis  in datore legis, et in baculis suis. De solitudine, Matthana. "
        },
        {
            "chapter": 21,
            "verse": 19,
            "name": "Numbers 21:19",
            "text": "De Matthana in Nahaliel : de Nahaliel in Bamoth. "
        },
        {
            "chapter": 21,
            "verse": 20,
            "name": "Numbers 21:20",
            "text": "De Bamoth, vallis est in regione Moab, in vertice Phasga, quod respicit contra desertum.  "
        },
        {
            "chapter": 21,
            "verse": 21,
            "name": "Numbers 21:21",
            "text": " Misit autem Israël nuntios ad Sehon regem Amorrhæorum, dicens : "
        },
        {
            "chapter": 21,
            "verse": 22,
            "name": "Numbers 21:22",
            "text": "Obsecro ut transire mihi liceat per terram tuam : non declinabimus in agros et vineas ; non bibemus aquas ex puteis : via regia gradiemur, donec transeamus terminos tuos. "
        },
        {
            "chapter": 21,
            "verse": 23,
            "name": "Numbers 21:23",
            "text": "Qui concedere noluit ut transiret Israël per fines suos : quin potius exercitu congregato, egressus est obviam in desertum, et venit in Jasa, pugnavitque contra eum. "
        },
        {
            "chapter": 21,
            "verse": 24,
            "name": "Numbers 21:24",
            "text": "A quo percussus est in ore gladii, et possessa est terra ejus ab Arnon usque Jeboc, et filios Ammon : quia forti præsidio tenebantur termini Ammonitarum. "
        },
        {
            "chapter": 21,
            "verse": 25,
            "name": "Numbers 21:25",
            "text": "Tulit ergo Israël omnes civitates ejus, et habitavit in urbibus Amorrhæi, in Hesebon scilicet, et viculis ejus. "
        },
        {
            "chapter": 21,
            "verse": 26,
            "name": "Numbers 21:26",
            "text": "Urbs Hesebon fuit Sehon regis Amorrhæi, qui pugnavit contra regem Moab : et tulit omnem terram, quæ ditionis illius fuerat usque Arnon. "
        },
        {
            "chapter": 21,
            "verse": 27,
            "name": "Numbers 21:27",
            "text": "Idcirco dicitur in proverbio :   Venite in Hesebon : ædificetur, et construatur civitas Sehon : "
        },
        {
            "chapter": 21,
            "verse": 28,
            "name": "Numbers 21:28",
            "text": " ignis egressus est de Hesebon, flamma de oppido Sehon,  et devoravit Ar Moabitarum, et habitatores excelsorum Arnon. "
        },
        {
            "chapter": 21,
            "verse": 29,
            "name": "Numbers 21:29",
            "text": " Væ tibi Moab ; peristi popule Chamos.  Dedit filios ejus in fugam, et filias in captivitatem regi Amorrhæorum Sehon. "
        },
        {
            "chapter": 21,
            "verse": 30,
            "name": "Numbers 21:30",
            "text": " Jugum ipsorum disperiit ad Hesebon usque Dibon :  lassi pervenerunt in Nophe, et usque Medaba. "
        },
        {
            "chapter": 21,
            "verse": 31,
            "name": "Numbers 21:31",
            "text": "Habitavit itaque Israël in terra Amorrhæi.  "
        },
        {
            "chapter": 21,
            "verse": 32,
            "name": "Numbers 21:32",
            "text": " Misitque Moyses qui explorarent Jazer : cujus ceperunt viculos, et possederunt habitatores. "
        },
        {
            "chapter": 21,
            "verse": 33,
            "name": "Numbers 21:33",
            "text": "Verteruntque se, et ascenderunt per viam Basan, et occurrit eis Og, rex Basan, cum omni populo suo, pugnaturus in Edrai. "
        },
        {
            "chapter": 21,
            "verse": 34,
            "name": "Numbers 21:34",
            "text": "Dixitque Dominus ad Moysen : Ne timeas eum, quia in manu tua tradidi illum, et omnem populum ac terram ejus : faciesque illi sicut fecisti Sehon, regi Amorrhæorum habitatori Hesebon. "
        },
        {
            "chapter": 21,
            "verse": 35,
            "name": "Numbers 21:35",
            "text": "Percusserunt igitur et hunc cum filiis suis, universumque populum ejus usque ad internecionem, et possederunt terram illius.   "
        }
    ]
}