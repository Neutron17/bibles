{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 4,
    "book_name": "Numbers",
    "chapter": 14,
    "name": "Numbers 14",
    "verses": [
        {
            "chapter": 14,
            "verse": 1,
            "name": "Numbers 14:1",
            "text": "Igitur vociferans omnis turba flevit nocte illa, "
        },
        {
            "chapter": 14,
            "verse": 2,
            "name": "Numbers 14:2",
            "text": "et murmurati sunt contra Moysen et Aaron cuncti filii Israël, dicentes : "
        },
        {
            "chapter": 14,
            "verse": 3,
            "name": "Numbers 14:3",
            "text": "Utinam mortui essemus in Ægypto : et in hac vasta solitudine utinam pereamus, et non inducat nos Dominus in terram istam, ne cadamus gladio, et uxores ac liberi nostri ducantur captivi. Nonne melius est reverti in Ægyptum ? "
        },
        {
            "chapter": 14,
            "verse": 4,
            "name": "Numbers 14:4",
            "text": "Dixeruntque alter ad alterum : Constituamus nobis ducem, et revertamur in Ægyptum. "
        },
        {
            "chapter": 14,
            "verse": 5,
            "name": "Numbers 14:5",
            "text": "Quo audito, Moyses et Aaron ceciderunt proni in terram coram omni multitudine filiorum Israël. "
        },
        {
            "chapter": 14,
            "verse": 6,
            "name": "Numbers 14:6",
            "text": "At vero Josue filius Nun et Caleb filius Jephone, qui et ipsi lustraverant terram, sciderunt vestimenta sua, "
        },
        {
            "chapter": 14,
            "verse": 7,
            "name": "Numbers 14:7",
            "text": "et ad omnem multitudinem filiorum Israël locuti sunt : Terra, quam circuivimus, valde bona est. "
        },
        {
            "chapter": 14,
            "verse": 8,
            "name": "Numbers 14:8",
            "text": "Si propitius fuerit Dominus, inducet nos in eam, et tradet humum lacte et melle manantem. "
        },
        {
            "chapter": 14,
            "verse": 9,
            "name": "Numbers 14:9",
            "text": "Nolite rebelles esse contra Dominum : neque timeatis populum terræ hujus, quia sicut panem ita eos possumus devorare. Recessit ab eis omne præsidium : Dominus nobiscum est, nolite metuere. "
        },
        {
            "chapter": 14,
            "verse": 10,
            "name": "Numbers 14:10",
            "text": "Cumque clamaret omnis multitudo, et lapidibus eos vellet opprimere, apparuit gloria Domini super tectum fœderis cunctis filiis Israël.  "
        },
        {
            "chapter": 14,
            "verse": 11,
            "name": "Numbers 14:11",
            "text": " Et dixit Dominus ad Moysen : Usquequo detrahet mihi populus iste ? quousque non credent mihi, in omnibus signis quæ feci coram eis ? "
        },
        {
            "chapter": 14,
            "verse": 12,
            "name": "Numbers 14:12",
            "text": "Feriam igitur eos pestilentia, atque consumam : te autem faciam principem super gentem magnam, et fortiorem quam hæc est. "
        },
        {
            "chapter": 14,
            "verse": 13,
            "name": "Numbers 14:13",
            "text": "Et ait Moyses ad Dominum : Ut audiant Ægyptii, de quorum medio eduxisti populum istum, "
        },
        {
            "chapter": 14,
            "verse": 14,
            "name": "Numbers 14:14",
            "text": "et habitatores terræ hujus, qui audierunt quod tu, Domine, in populo isto sis, et facie videaris ad faciem, et nubes tua protegat illos, et in columna nubis præcedas eos per diem, et in columna ignis per noctem : "
        },
        {
            "chapter": 14,
            "verse": 15,
            "name": "Numbers 14:15",
            "text": "quod occideris tantam multitudinem quasi unum hominem, et dicant : "
        },
        {
            "chapter": 14,
            "verse": 16,
            "name": "Numbers 14:16",
            "text": "Non poterat introducere populum in terram pro qua juraverat : idcirco occidit eos in solitudine ? "
        },
        {
            "chapter": 14,
            "verse": 17,
            "name": "Numbers 14:17",
            "text": "Magnificetur ergo fortitudo Domini sicut jurasti, dicens : "
        },
        {
            "chapter": 14,
            "verse": 18,
            "name": "Numbers 14:18",
            "text": "Dominus patiens et multæ misericordiæ, auferens iniquitatem et scelera, nullumque innoxium derelinquens, qui visitas peccata patrum in filios in tertiam et quartam generationem. "
        },
        {
            "chapter": 14,
            "verse": 19,
            "name": "Numbers 14:19",
            "text": "Dimitte, obsecro, peccatum populi hujus secundum magnitudinem misericordiæ tuæ, sicut propitius fuisti egredientibus de Ægypto usque ad locum istum. "
        },
        {
            "chapter": 14,
            "verse": 20,
            "name": "Numbers 14:20",
            "text": "Dixitque Dominus : Dimisi juxta verbum tuum. "
        },
        {
            "chapter": 14,
            "verse": 21,
            "name": "Numbers 14:21",
            "text": "Vivo ego : et implebitur gloria Domini universa terra. "
        },
        {
            "chapter": 14,
            "verse": 22,
            "name": "Numbers 14:22",
            "text": "Attamen omnes homines qui viderunt majestatem meam, et signa quæ feci in Ægypto et in solitudine, et tentaverunt me jam per decem vices, nec obedierunt voci meæ, "
        },
        {
            "chapter": 14,
            "verse": 23,
            "name": "Numbers 14:23",
            "text": "non videbunt terram pro qua juravi patribus eorum, nec quisquam ex illis qui detraxit mihi, intuebitur eam. "
        },
        {
            "chapter": 14,
            "verse": 24,
            "name": "Numbers 14:24",
            "text": "Servum meum Caleb, qui plenus alio spiritu secutus est me, inducam in terram hanc, quam circuivit ; et semen ejus possidebit eam. "
        },
        {
            "chapter": 14,
            "verse": 25,
            "name": "Numbers 14:25",
            "text": "Quoniam Amalecites et Chananæus habitant in vallibus. Cras movete castra, et revertimini in solitudinem per viam maris Rubri. "
        },
        {
            "chapter": 14,
            "verse": 26,
            "name": "Numbers 14:26",
            "text": "Locutusque est Dominus ad Moysen et Aaron, dicens : "
        },
        {
            "chapter": 14,
            "verse": 27,
            "name": "Numbers 14:27",
            "text": "Usquequo multitudo hæc pessima murmurat contra me ? querelas filiorum Israël audivi. "
        },
        {
            "chapter": 14,
            "verse": 28,
            "name": "Numbers 14:28",
            "text": "Dic ergo eis : Vivo ego, ait Dominus : sicut locuti estis audiente me, sic faciam vobis. "
        },
        {
            "chapter": 14,
            "verse": 29,
            "name": "Numbers 14:29",
            "text": "In solitudine hac jacebunt cadavera vestra. Omnes qui numerati estis a viginti annis et supra, et murmurastis contra me, "
        },
        {
            "chapter": 14,
            "verse": 30,
            "name": "Numbers 14:30",
            "text": "non intrabitis terram, super quam levavi manum meam ut habitare vos facerem, præter Caleb filium Jephone, et Josue filium Nun. "
        },
        {
            "chapter": 14,
            "verse": 31,
            "name": "Numbers 14:31",
            "text": "Parvulos autem vestros, de quibus dixistis quod prædæ hostibus forent, introducam, ut videant terram, quæ vobis displicuit. "
        },
        {
            "chapter": 14,
            "verse": 32,
            "name": "Numbers 14:32",
            "text": "Vestra cadavera jacebunt in solitudine. "
        },
        {
            "chapter": 14,
            "verse": 33,
            "name": "Numbers 14:33",
            "text": "Filii vestri erunt vagi in deserto annis quadraginta, et portabunt fornicationem vestram, donec consumantur cadavera patrum in deserto, "
        },
        {
            "chapter": 14,
            "verse": 34,
            "name": "Numbers 14:34",
            "text": "juxta numerum quadraginta dierum, quibus considerastis terram : annus pro die imputabitur. Et quadraginta annis recipietis iniquitates vestras, et scietis ultionem meam : "
        },
        {
            "chapter": 14,
            "verse": 35,
            "name": "Numbers 14:35",
            "text": "quoniam sicut locutus sum, ita faciam omni multitudini huic pessimæ, quæ consurrexit adversum me : in solitudine hac deficiet, et morietur. "
        },
        {
            "chapter": 14,
            "verse": 36,
            "name": "Numbers 14:36",
            "text": "Igitur omnes viri, quos miserat Moyses ad contemplandam terram, et qui reversi murmurare fecerant contra eum omnem multitudinem, detrahentes terræ quod esset mala, "
        },
        {
            "chapter": 14,
            "verse": 37,
            "name": "Numbers 14:37",
            "text": "mortui sunt atque percussi in conspectu Domini. "
        },
        {
            "chapter": 14,
            "verse": 38,
            "name": "Numbers 14:38",
            "text": "Josue autem filius Nun, et Caleb filius Jephone, vixerunt ex omnibus qui perrexerant ad considerandam terram.  "
        },
        {
            "chapter": 14,
            "verse": 39,
            "name": "Numbers 14:39",
            "text": " Locutusque est Moyses universa verba hæc ad omnes filios Israël, et luxit populus nimis. "
        },
        {
            "chapter": 14,
            "verse": 40,
            "name": "Numbers 14:40",
            "text": "Et ecce mane primo surgentes ascenderunt verticem montis, atque dixerunt : Parati sumus ascendere ad locum, de quo Dominus locutus est : quia peccavimus. "
        },
        {
            "chapter": 14,
            "verse": 41,
            "name": "Numbers 14:41",
            "text": "Quibus Moyses : Cur, inquit, transgredimini verbum Domini, quod vobis non cedet in prosperum ? "
        },
        {
            "chapter": 14,
            "verse": 42,
            "name": "Numbers 14:42",
            "text": "nolite ascendere : non enim est Dominus vobiscum : ne corruatis coram inimicis vestris. "
        },
        {
            "chapter": 14,
            "verse": 43,
            "name": "Numbers 14:43",
            "text": "Amalecites et Chananæus ante vos sunt, quorum gladio corruetis, eo quod nolueritis acquiescere Domino : nec erit Dominus vobiscum. "
        },
        {
            "chapter": 14,
            "verse": 44,
            "name": "Numbers 14:44",
            "text": "At illi contenebrati ascenderunt in verticem montis. Arca autem testamenti Domini et Moyses non recesserunt de castris. "
        },
        {
            "chapter": 14,
            "verse": 45,
            "name": "Numbers 14:45",
            "text": "Descenditque Amalecites et Chananæus, qui habitabat in monte : et percutiens eos atque concidens, persecutus est eos usque Horma.   "
        }
    ]
}