{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 4,
    "book_name": "Numbers",
    "chapter": 35,
    "name": "Numbers 35",
    "verses": [
        {
            "chapter": 35,
            "verse": 1,
            "name": "Numbers 35:1",
            "text": "Hæc quoque locutus est Dominus ad Moysen in campestribus Moab supra Jordanem, contra Jericho : "
        },
        {
            "chapter": 35,
            "verse": 2,
            "name": "Numbers 35:2",
            "text": "Præcipe filiis Israël ut dent Levitis de possessionibus suis "
        },
        {
            "chapter": 35,
            "verse": 3,
            "name": "Numbers 35:3",
            "text": "urbes ad habitandum, et suburbana earum per circuitum : ut ipsi in oppidis maneant, et suburbana sint pecoribus ac jumentis : "
        },
        {
            "chapter": 35,
            "verse": 4,
            "name": "Numbers 35:4",
            "text": "quæ a muris civitatum forinsecus, per circuitum, mille passuum spatio tendentur. "
        },
        {
            "chapter": 35,
            "verse": 5,
            "name": "Numbers 35:5",
            "text": "Contra orientem duo millia erunt cubiti, et contra meridiem similiter erunt duo millia : ad mare quoque, quod respicit ad occidentem, eadem mensura erit, et septentrionalis plaga æquali termino finietur, eruntque urbes in medio, et foris suburbana. "
        },
        {
            "chapter": 35,
            "verse": 6,
            "name": "Numbers 35:6",
            "text": "De ipsis autem oppidis, quæ Levitis dabitis, sex erunt in fugitivorum auxilia separata, ut fugiat ad ea qui fuderit sanguinem : et exceptis his, alia quadraginta duo oppida, "
        },
        {
            "chapter": 35,
            "verse": 7,
            "name": "Numbers 35:7",
            "text": "id est, simul quadraginta octo cum suburbanis suis. "
        },
        {
            "chapter": 35,
            "verse": 8,
            "name": "Numbers 35:8",
            "text": "Ipsæque urbes, quæ dabuntur de possessionibus filiorum Israël, ab his qui plus habent, plures auferentur : et qui minus, pauciores : singuli juxta mensuram hæreditatis suæ dabunt oppida Levitis.  "
        },
        {
            "chapter": 35,
            "verse": 9,
            "name": "Numbers 35:9",
            "text": " Ait Dominus ad Moysen : "
        },
        {
            "chapter": 35,
            "verse": 10,
            "name": "Numbers 35:10",
            "text": "Loquere filiis Israël, et dices ad eos : Quando transgressi fueritis Jordanem in terram Chanaan, "
        },
        {
            "chapter": 35,
            "verse": 11,
            "name": "Numbers 35:11",
            "text": "decernite quæ urbes esse debeant in præsidia fugitivorum, qui nolentes sanguinem fuderint : "
        },
        {
            "chapter": 35,
            "verse": 12,
            "name": "Numbers 35:12",
            "text": "in quibus cum fuerit profugus, cognatus occisi non poterit eum occidere, donec stet in conspectu multitudinis, et causa illius judicetur. "
        },
        {
            "chapter": 35,
            "verse": 13,
            "name": "Numbers 35:13",
            "text": "De ipsis autem urbibus, quæ ad fugitivorum subsidia separantur, "
        },
        {
            "chapter": 35,
            "verse": 14,
            "name": "Numbers 35:14",
            "text": "tres erunt trans Jordanem, et tres in terra Chanaan, "
        },
        {
            "chapter": 35,
            "verse": 15,
            "name": "Numbers 35:15",
            "text": "tam filiis Israël quam advenis atque peregrinis, ut confugiat ad eas qui nolens sanguinem fuderit. "
        },
        {
            "chapter": 35,
            "verse": 16,
            "name": "Numbers 35:16",
            "text": "Si quis ferro percusserit, et mortuus fuerit qui percussus est, reus erit homicidii, et ipse morietur. "
        },
        {
            "chapter": 35,
            "verse": 17,
            "name": "Numbers 35:17",
            "text": "Si lapidem jecerit, et ictus occubuerit, similiter punietur. "
        },
        {
            "chapter": 35,
            "verse": 18,
            "name": "Numbers 35:18",
            "text": "Si ligno percussus interierit, percussoris sanguine vindicabitur. "
        },
        {
            "chapter": 35,
            "verse": 19,
            "name": "Numbers 35:19",
            "text": "Propinquus occisi, homicidam interficiet : statim ut apprehenderit eum, interficiet. "
        },
        {
            "chapter": 35,
            "verse": 20,
            "name": "Numbers 35:20",
            "text": "Si per odium quis hominem impulerit, vel jecerit quippiam in eum per insidias : "
        },
        {
            "chapter": 35,
            "verse": 21,
            "name": "Numbers 35:21",
            "text": "aut cum esset inimicus, manu percusserit, et ille mortuus fuerit : percussor homicidii reus erit : cognatus occisi statim ut invenerit eum, jugulabit. "
        },
        {
            "chapter": 35,
            "verse": 22,
            "name": "Numbers 35:22",
            "text": "Quod si fortuitu, et absque odio "
        },
        {
            "chapter": 35,
            "verse": 23,
            "name": "Numbers 35:23",
            "text": "et inimicitiis quidquam horum fecerit, "
        },
        {
            "chapter": 35,
            "verse": 24,
            "name": "Numbers 35:24",
            "text": "et hoc audiente populo fuerit comprobatum, atque inter percussorem et propinquum sanguinis quæstio ventilata : "
        },
        {
            "chapter": 35,
            "verse": 25,
            "name": "Numbers 35:25",
            "text": "liberabitur innocens de ultoris manu, et reducetur per sententiam in urbem, ad quam confugerat, manebitque ibi, donec sacerdos magnus, qui oleo sancto unctus est, moriatur. "
        },
        {
            "chapter": 35,
            "verse": 26,
            "name": "Numbers 35:26",
            "text": "Si interfector extra fines urbium, quæ exulibus deputatæ sunt, "
        },
        {
            "chapter": 35,
            "verse": 27,
            "name": "Numbers 35:27",
            "text": "fuerit inventus, et percussus ab eo qui ultor est sanguinis : absque noxa erit qui eum occiderit. "
        },
        {
            "chapter": 35,
            "verse": 28,
            "name": "Numbers 35:28",
            "text": "Debuerat enim profugus usque ad mortem pontificis in urbe residere. Postquam autem ille obierit, homicida revertetur in terram suam. "
        },
        {
            "chapter": 35,
            "verse": 29,
            "name": "Numbers 35:29",
            "text": "Hæc sempiterna erunt, et legitima in cunctis habitationibus vestris.  "
        },
        {
            "chapter": 35,
            "verse": 30,
            "name": "Numbers 35:30",
            "text": " Homicida sub testibus punietur : ad unius testimonium nullus condemnabitur. "
        },
        {
            "chapter": 35,
            "verse": 31,
            "name": "Numbers 35:31",
            "text": "Non accipietis pretium ab eo qui reus est sanguinis, statim et ipse morietur. "
        },
        {
            "chapter": 35,
            "verse": 32,
            "name": "Numbers 35:32",
            "text": "Exules et profugi ante mortem pontificis nullo modo in urbes suas reverti poterunt, "
        },
        {
            "chapter": 35,
            "verse": 33,
            "name": "Numbers 35:33",
            "text": "ne polluatis terram habitationis vestræ, quæ insontium cruore maculatur : nec aliter expiari potest, nisi per ejus sanguinem, qui alterius sanguinem fuderit. "
        },
        {
            "chapter": 35,
            "verse": 34,
            "name": "Numbers 35:34",
            "text": "Atque ita emundabitur vestra possessio me commorante vobiscum. Ego enim sum Dominus qui habito inter filios Israël.   "
        }
    ]
}