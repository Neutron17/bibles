{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 4,
    "book_name": "Numbers",
    "chapter": 2,
    "name": "Numbers 2",
    "verses": [
        {
            "chapter": 2,
            "verse": 1,
            "name": "Numbers 2:1",
            "text": "Locutusque est Dominus ad Moysen et Aaron, dicens : "
        },
        {
            "chapter": 2,
            "verse": 2,
            "name": "Numbers 2:2",
            "text": "Singuli per turmas, signa, atque vexilla, et domos cognationum suarum, castrametabuntur filii Israël, per gyrum tabernaculi fœderis. "
        },
        {
            "chapter": 2,
            "verse": 3,
            "name": "Numbers 2:3",
            "text": "Ad orientem Judas figet tentoria per turmas exercitus sui : eritque princeps filiorum ejus Nahasson filius Aminadab. "
        },
        {
            "chapter": 2,
            "verse": 4,
            "name": "Numbers 2:4",
            "text": "Et omnis de stirpe ejus summa pugnantium, septuaginta quatuor millia sexcenti. "
        },
        {
            "chapter": 2,
            "verse": 5,
            "name": "Numbers 2:5",
            "text": "Juxta eum castrametati sunt de tribu Issachar, quorum princeps fuit Nathanaël filius Suar. "
        },
        {
            "chapter": 2,
            "verse": 6,
            "name": "Numbers 2:6",
            "text": "Et omnis numerus pugnatorum ejus quinquaginta quatuor millia quadringenti. "
        },
        {
            "chapter": 2,
            "verse": 7,
            "name": "Numbers 2:7",
            "text": "In tribu Zabulon princeps fuit Eliab filius Helon. "
        },
        {
            "chapter": 2,
            "verse": 8,
            "name": "Numbers 2:8",
            "text": "Omnis de stirpe ejus exercitus pugnatorum, quinquaginta septem millia quadringenti. "
        },
        {
            "chapter": 2,
            "verse": 9,
            "name": "Numbers 2:9",
            "text": "Universi qui in castris Judæ enumerati sunt, fuerunt centum octoginta sex millia quadringenti : et per turmas suas primi egredientur.  "
        },
        {
            "chapter": 2,
            "verse": 10,
            "name": "Numbers 2:10",
            "text": " In castris filiorum Ruben ad meridianam plagam erit princeps Elisur filius Sedeur. "
        },
        {
            "chapter": 2,
            "verse": 11,
            "name": "Numbers 2:11",
            "text": "Et cunctus exercitus pugnatorum ejus qui numerati sunt, quadraginta sex millia quingenti. "
        },
        {
            "chapter": 2,
            "verse": 12,
            "name": "Numbers 2:12",
            "text": "Juxta eum castrametati sunt de tribu Simeon : quorum princeps fuit Salamiel filius Surisaddai. "
        },
        {
            "chapter": 2,
            "verse": 13,
            "name": "Numbers 2:13",
            "text": "Et cunctus exercitus pugnatorum ejus qui numerati sunt, quinquaginta novem millia trecenti. "
        },
        {
            "chapter": 2,
            "verse": 14,
            "name": "Numbers 2:14",
            "text": "In tribu Gad princeps fuit Eliasaph filius Duel. "
        },
        {
            "chapter": 2,
            "verse": 15,
            "name": "Numbers 2:15",
            "text": "Et cunctus exercitus pugnatorum ejus, qui numerati sunt, quadraginta quinque millia sexcenti quinquaginta. "
        },
        {
            "chapter": 2,
            "verse": 16,
            "name": "Numbers 2:16",
            "text": "Omnes qui recensiti sunt in castris Ruben, centum quinquaginta millia et mille quadringenti quinquaginta per turmas suas : in secundo loco proficiscentur. "
        },
        {
            "chapter": 2,
            "verse": 17,
            "name": "Numbers 2:17",
            "text": "Levabitur autem tabernaculum testimonii per officia Levitarum, et turmas eorum : quomodo erigetur, ita et deponetur. Singuli per loca et ordines suos proficiscentur.  "
        },
        {
            "chapter": 2,
            "verse": 18,
            "name": "Numbers 2:18",
            "text": " Ad occidentalem plagam erunt castra filiorum Ephraim, quorum princeps fuit Elisama filius Ammiud. "
        },
        {
            "chapter": 2,
            "verse": 19,
            "name": "Numbers 2:19",
            "text": "Cunctus exercitus pugnatorum ejus, qui numerati sunt, quadraginta millia quingenti. "
        },
        {
            "chapter": 2,
            "verse": 20,
            "name": "Numbers 2:20",
            "text": "Et cum eis tribus filiorum Manasse, quorum princeps fuit Gamaliel filius Phadassur. "
        },
        {
            "chapter": 2,
            "verse": 21,
            "name": "Numbers 2:21",
            "text": "Cunctusque exercitus pugnatorum ejus, qui numerati sunt, triginta duo millia ducenti. "
        },
        {
            "chapter": 2,
            "verse": 22,
            "name": "Numbers 2:22",
            "text": "In tribu filiorum Benjamin princeps fuit Abidan filius Gedeonis. "
        },
        {
            "chapter": 2,
            "verse": 23,
            "name": "Numbers 2:23",
            "text": "Et cunctus exercitus pugnatorum ejus, qui recensiti sunt, triginta quinque millia quadringenti. "
        },
        {
            "chapter": 2,
            "verse": 24,
            "name": "Numbers 2:24",
            "text": "Omnes qui numerati sunt in castris Ephraim, centum octo millia centum per turmas suas : tertii proficiscentur.  "
        },
        {
            "chapter": 2,
            "verse": 25,
            "name": "Numbers 2:25",
            "text": " Ad aquilonis partem castrametati sunt filii Dan : quorum princeps fuit Ahiezer filius Ammisaddai. "
        },
        {
            "chapter": 2,
            "verse": 26,
            "name": "Numbers 2:26",
            "text": "Cunctus exercitus pugnatorum ejus, qui numerati sunt, sexaginta duo millia septingenti. "
        },
        {
            "chapter": 2,
            "verse": 27,
            "name": "Numbers 2:27",
            "text": "Juxta eum fixere tentoria de tribu Aser : quorum princeps fuit Phegiel filius Ochran. "
        },
        {
            "chapter": 2,
            "verse": 28,
            "name": "Numbers 2:28",
            "text": "Cunctus exercitus pugnatorum ejus, qui numerati sunt, quadraginta millia et mille quingenti. "
        },
        {
            "chapter": 2,
            "verse": 29,
            "name": "Numbers 2:29",
            "text": "De tribu filiorum Nephthali princeps fuit Ahira filius Enan. "
        },
        {
            "chapter": 2,
            "verse": 30,
            "name": "Numbers 2:30",
            "text": "Cunctus exercitus pugnatorum ejus, quinquaginta tria millia quadringenti. "
        },
        {
            "chapter": 2,
            "verse": 31,
            "name": "Numbers 2:31",
            "text": "Omnes qui numerati sunt in castris Dan, fuerunt centum quinquaginta septem millia sexcenti : et novissimi proficiscentur.  "
        },
        {
            "chapter": 2,
            "verse": 32,
            "name": "Numbers 2:32",
            "text": " Hic numerus filiorum Israël, per domos cognationum suarum et turmas divisi exercitus, sexcenta tria millia quingenti quinquaginta. "
        },
        {
            "chapter": 2,
            "verse": 33,
            "name": "Numbers 2:33",
            "text": "Levitæ autem non sunt numerati inter filios Israël : sic enim præceperat Dominus Moysi. "
        },
        {
            "chapter": 2,
            "verse": 34,
            "name": "Numbers 2:34",
            "text": "Feceruntque filii Israël juxta omnia quæ mandaverat Dominus. Castrametati sunt per turmas suas, et profecti per familias ac domos patrum suorum.   "
        }
    ]
}