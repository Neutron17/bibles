{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 4,
    "book_name": "Numbers",
    "chapter": 20,
    "name": "Numbers 20",
    "verses": [
        {
            "chapter": 20,
            "verse": 1,
            "name": "Numbers 20:1",
            "text": "Veneruntque filii Israël et omnis multitudo in desertum Sin, mense primo, et mansit populus in Cades. Mortuaque est ibi Maria, et sepulta in eodem loco. "
        },
        {
            "chapter": 20,
            "verse": 2,
            "name": "Numbers 20:2",
            "text": "Cumque indigeret aqua populus, convenerunt adversum Moysen et Aaron : "
        },
        {
            "chapter": 20,
            "verse": 3,
            "name": "Numbers 20:3",
            "text": "et versi in seditionem, dixerunt : Utinam periissemus inter fratres nostros coram Domino. "
        },
        {
            "chapter": 20,
            "verse": 4,
            "name": "Numbers 20:4",
            "text": "Cur eduxistis ecclesiam Domini in solitudinem, ut et nos et nostra jumenta moriamur ? "
        },
        {
            "chapter": 20,
            "verse": 5,
            "name": "Numbers 20:5",
            "text": "quare nos fecistis ascendere de Ægypto, et adduxistis in locum istum pessimum, qui seri non potest, qui nec ficum gignit, nec vineas, nec malogranata, insuper et aquam non habet ad bibendum ? "
        },
        {
            "chapter": 20,
            "verse": 6,
            "name": "Numbers 20:6",
            "text": "Ingressusque Moyses et Aaron, dimissa multitudine, tabernaculum fœderis, corruerunt proni in terram, clamaveruntque ad Dominum, atque dixerunt : Domine Deus, audi clamorem hujus populi, et aperi eis thesaurum tuum fontem aquæ vivæ, ut satiati, cesset murmuratio eorum. Et apparuit gloria Domini super eos.  "
        },
        {
            "chapter": 20,
            "verse": 7,
            "name": "Numbers 20:7",
            "text": " Locutusque est Dominus ad Moysen, dicens : "
        },
        {
            "chapter": 20,
            "verse": 8,
            "name": "Numbers 20:8",
            "text": "Tolle virgam, et congrega populum, tu et Aaron frater tuus, et loquimini ad petram coram eis, et illa dabit aquas. Cumque eduxeris aquam de petra, bibet omnis multitudo et jumenta ejus. "
        },
        {
            "chapter": 20,
            "verse": 9,
            "name": "Numbers 20:9",
            "text": "Tulit igitur Moyses virgam, quæ erat in conspectu Domini, sicut præceperat ei, "
        },
        {
            "chapter": 20,
            "verse": 10,
            "name": "Numbers 20:10",
            "text": "congregata multitudine ante petram : dixitque eis : Audite, rebelles et increduli : num de petra hac vobis aquam poterimus ejicere ? "
        },
        {
            "chapter": 20,
            "verse": 11,
            "name": "Numbers 20:11",
            "text": "Cumque elevasset Moyses manum, percutiens virga bis silicem, egressæ sunt aquæ largissimæ, ita ut populus biberet et jumenta. "
        },
        {
            "chapter": 20,
            "verse": 12,
            "name": "Numbers 20:12",
            "text": "Dixitque Dominus ad Moysen et Aaron : Quia non credidistis mihi, ut sanctificaretis me coram filiis Israël, non introducetis hos populos in terram, quam dabo eis. "
        },
        {
            "chapter": 20,
            "verse": 13,
            "name": "Numbers 20:13",
            "text": "Hæc est aqua contradictionis, ubi jurgati sunt filii Israël contra Dominum, et sanctificatus est in eis.  "
        },
        {
            "chapter": 20,
            "verse": 14,
            "name": "Numbers 20:14",
            "text": " Misit interea nuntios Moyses de Cades ad regem Edom, qui dicerent : Hæc mandat frater tuus Israël : Nosti omnem laborem qui apprehendit nos, "
        },
        {
            "chapter": 20,
            "verse": 15,
            "name": "Numbers 20:15",
            "text": "quomodo descenderint patres nostri in Ægyptum, et habitaverimus ibi multo tempore, afflixerintque nos Ægyptii, et patres nostros : "
        },
        {
            "chapter": 20,
            "verse": 16,
            "name": "Numbers 20:16",
            "text": "et quomodo clamaverimus ad Dominum, et exaudierit nos, miseritque angelum, qui eduxerit nos de Ægypto. Ecce in urbe Cades, quæ est in extremis finibus tuis, positi, "
        },
        {
            "chapter": 20,
            "verse": 17,
            "name": "Numbers 20:17",
            "text": "obsecramus ut nobis transire liceat per terram tuam. Non ibimus per agros, nec per vineas ; non bibemus aquas de puteis tuis : sed gradiemur via publica, nec ad dexteram nec ad sinistram declinantes, donec transeamus terminos tuos. "
        },
        {
            "chapter": 20,
            "verse": 18,
            "name": "Numbers 20:18",
            "text": "Cui respondit Edom : Non transibis per me, alioquin armatus occurram tibi. "
        },
        {
            "chapter": 20,
            "verse": 19,
            "name": "Numbers 20:19",
            "text": "Dixeruntque filii Israël : Per tritam gradiemur viam : et si biberimus aquas tuas, nos et pecora nostra, dabimus quod justum est : nulla erit in pretio difficultas, tantum velociter transeamus. "
        },
        {
            "chapter": 20,
            "verse": 20,
            "name": "Numbers 20:20",
            "text": "At ille respondit : Non transibis. Statimque egressus est obvius, cum infinita multitudo, et manu forti, "
        },
        {
            "chapter": 20,
            "verse": 21,
            "name": "Numbers 20:21",
            "text": "nec voluit acquiescere deprecanti, ut concederet transitum per fines suos. Quam ob rem divertit ab eo Israël.  "
        },
        {
            "chapter": 20,
            "verse": 22,
            "name": "Numbers 20:22",
            "text": " Cumque castra movissent de Cades, venerunt in montem Hor, qui est in finibus terræ Edom : "
        },
        {
            "chapter": 20,
            "verse": 23,
            "name": "Numbers 20:23",
            "text": "ubi locutus est Dominus ad Moysen : "
        },
        {
            "chapter": 20,
            "verse": 24,
            "name": "Numbers 20:24",
            "text": "Pergat, inquit, Aaron ad populos suos : non enim intrabit terram, quam dedi filiis Israël, eo quod incredulus fuerit ori meo, ad aquas contradictionis. "
        },
        {
            "chapter": 20,
            "verse": 25,
            "name": "Numbers 20:25",
            "text": "Tolle Aaron et filium ejus cum eo, et duces eos in montem Hor. "
        },
        {
            "chapter": 20,
            "verse": 26,
            "name": "Numbers 20:26",
            "text": "Cumque nudaveris patrem veste sua, indues ea Eleazarum filium ejus : Aaron colligetur, et morietur ibi. "
        },
        {
            "chapter": 20,
            "verse": 27,
            "name": "Numbers 20:27",
            "text": "Fecit Moyses ut præceperat Dominus : et ascenderunt in montem Hor coram omni multitudine. "
        },
        {
            "chapter": 20,
            "verse": 28,
            "name": "Numbers 20:28",
            "text": "Cumque Aaron spoliasset vestibus suis, induit eis Eleazarum filium ejus. "
        },
        {
            "chapter": 20,
            "verse": 29,
            "name": "Numbers 20:29",
            "text": "Illo mortuo in montis supercilio, descendit cum Eleazaro. "
        },
        {
            "chapter": 20,
            "verse": 30,
            "name": "Numbers 20:30",
            "text": "Omnis autem multitudo videns occubuisse Aaron, flevit super eo triginta diebus per cunctas familias suas.   "
        }
    ]
}