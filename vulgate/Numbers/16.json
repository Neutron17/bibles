{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 4,
    "book_name": "Numbers",
    "chapter": 16,
    "name": "Numbers 16",
    "verses": [
        {
            "chapter": 16,
            "verse": 1,
            "name": "Numbers 16:1",
            "text": "Ecce autem Core filius Isaar, filii Caath, filii Levi, et Dathan atque Abiron filii Eliab, Hon quoque filius Pheleth de filiis Ruben, "
        },
        {
            "chapter": 16,
            "verse": 2,
            "name": "Numbers 16:2",
            "text": "surrexerunt contra Moysen, aliique filiorum Israël ducenti quinquaginta viri proceres synagogæ, et qui tempore concilii per nomina vocabantur. "
        },
        {
            "chapter": 16,
            "verse": 3,
            "name": "Numbers 16:3",
            "text": "Cumque stetissent adversum Moysen et Aaron, dixerunt : Sufficiat vobis, quia omnis multitudo sanctorum est, et in ipsis est Dominus : cur elevamini super populum Domini ? "
        },
        {
            "chapter": 16,
            "verse": 4,
            "name": "Numbers 16:4",
            "text": "Quod cum audisset Moyses, cecidit pronus in faciem : "
        },
        {
            "chapter": 16,
            "verse": 5,
            "name": "Numbers 16:5",
            "text": "locutusque ad Core et ad omnem multitudinem : Mane, inquit, notum faciet Dominus qui ad se pertineant, et sanctos applicabit sibi : et quos elegerit, appropinquabunt ei. "
        },
        {
            "chapter": 16,
            "verse": 6,
            "name": "Numbers 16:6",
            "text": "Hoc igitur facite : tollat unusquisque thuribula sua, tu Core, et omne concilium tuum : "
        },
        {
            "chapter": 16,
            "verse": 7,
            "name": "Numbers 16:7",
            "text": "et hausto cras igne, ponite desuper thymiama coram Domino : et quemcumque elegerit, ipse erit sanctus : multum erigimini filii Levi. "
        },
        {
            "chapter": 16,
            "verse": 8,
            "name": "Numbers 16:8",
            "text": "Dixitque rursum ad Core : Audite, filii Levi : "
        },
        {
            "chapter": 16,
            "verse": 9,
            "name": "Numbers 16:9",
            "text": "num parum vobis est quod separavit vos Deus Israël ab omni populo, et junxit sibi, ut serviretis ei in cultu tabernaculi, et staretis coram frequentia populi, et ministraretis ei ? "
        },
        {
            "chapter": 16,
            "verse": 10,
            "name": "Numbers 16:10",
            "text": "idcirco ad se fecit accedere te et omnes fratres tuos filios Levi, ut vobis etiam sacerdotium vindicetis, "
        },
        {
            "chapter": 16,
            "verse": 11,
            "name": "Numbers 16:11",
            "text": "et omnis globus tuus stet contra Dominum ? quid est enim Aaron ut murmuretis contra eum ?  "
        },
        {
            "chapter": 16,
            "verse": 12,
            "name": "Numbers 16:12",
            "text": " Misit ergo Moyses ut vocaret Dathan et Abiron filios Eliab. Qui responderunt : Non venimus. "
        },
        {
            "chapter": 16,
            "verse": 13,
            "name": "Numbers 16:13",
            "text": "Numquid parum est tibi quod eduxisti nos de terra, quæ lacte et melle manabat, ut occideres in deserto, nisi et dominatus fueris nostri ? "
        },
        {
            "chapter": 16,
            "verse": 14,
            "name": "Numbers 16:14",
            "text": "Revera induxisti nos in terram, quæ fluit rivis lactis et mellis, et dedisti nobis possessiones agrorum et vinearum : an et oculos nostros vis eruere ? non venimus. "
        },
        {
            "chapter": 16,
            "verse": 15,
            "name": "Numbers 16:15",
            "text": "Iratusque Moyses valde, ait ad Dominum : Ne respicias sacrificia eorum : tu scis quod ne asellum quidem umquam acceperim ab eis, nec afflixerim quempiam eorum.  "
        },
        {
            "chapter": 16,
            "verse": 16,
            "name": "Numbers 16:16",
            "text": " Dixitque ad Core : Tu, et omnis congregatio tua, state seorsum coram Domino, et Aaron die crastino separatim. "
        },
        {
            "chapter": 16,
            "verse": 17,
            "name": "Numbers 16:17",
            "text": "Tollite singuli thuribula vestra, et ponite super ea incensum, offerentes Domino ducenta quinquaginta thuribula : Aaron quoque teneat thuribulum suum. "
        },
        {
            "chapter": 16,
            "verse": 18,
            "name": "Numbers 16:18",
            "text": "Quod cum fecissent, stantibus Moyses et Aaron, "
        },
        {
            "chapter": 16,
            "verse": 19,
            "name": "Numbers 16:19",
            "text": "et coacervassent adversum eos omnem multitudinem ad ostium tabernaculi, apparuit cunctis gloria Domini. "
        },
        {
            "chapter": 16,
            "verse": 20,
            "name": "Numbers 16:20",
            "text": "Locutusque Dominus ad Moysen et Aaron, ait : "
        },
        {
            "chapter": 16,
            "verse": 21,
            "name": "Numbers 16:21",
            "text": "Separamini de medio congregationis hujus, ut eos repente disperdam. "
        },
        {
            "chapter": 16,
            "verse": 22,
            "name": "Numbers 16:22",
            "text": "Qui ceciderunt proni in faciem, atque dixerunt : Fortissime Deus spirituum universæ carnis, num uno peccante, contra omnes ira tua desæviet ? "
        },
        {
            "chapter": 16,
            "verse": 23,
            "name": "Numbers 16:23",
            "text": "Et ait Dominus ad Moysen : "
        },
        {
            "chapter": 16,
            "verse": 24,
            "name": "Numbers 16:24",
            "text": "Præcipe universo populo ut separetur a tabernaculis Core et Dathan et Abiron.  "
        },
        {
            "chapter": 16,
            "verse": 25,
            "name": "Numbers 16:25",
            "text": " Surrexitque Moyses, et abiit ad Dathan et Abiron : et sequentibus eum senioribus Israël, "
        },
        {
            "chapter": 16,
            "verse": 26,
            "name": "Numbers 16:26",
            "text": "dixit ad turbam : Recedite a tabernaculis hominum impiorum, et nolite tangere quæ ad eos pertinent, ne involvamini in peccatis eorum. "
        },
        {
            "chapter": 16,
            "verse": 27,
            "name": "Numbers 16:27",
            "text": "Cumque recessissent a tentoriis eorum per circuitum, Dathan et Abiron egressi stabant in introitu papilionum suorum cum uxoribus et liberis, omnique frequentia. "
        },
        {
            "chapter": 16,
            "verse": 28,
            "name": "Numbers 16:28",
            "text": "Et ait Moyses : In hoc scietis quod Dominus miserit me ut facerem universa quæ cernitis, et non ex proprio ea corde protulerim : "
        },
        {
            "chapter": 16,
            "verse": 29,
            "name": "Numbers 16:29",
            "text": "si consueta hominum morte interierint, et visitaverit eos plaga, qua et ceteri visitari solent, non misit me Dominus : "
        },
        {
            "chapter": 16,
            "verse": 30,
            "name": "Numbers 16:30",
            "text": "sin autem novam rem fecerit Dominus, ut aperiens terra os suum deglutiat eos et omnia quæ ad illos pertinent, descenderintque viventes in infernum, scietis quod blasphemaverint Dominum.  "
        },
        {
            "chapter": 16,
            "verse": 31,
            "name": "Numbers 16:31",
            "text": " Confestim igitur ut cessavit loqui, dirupta est terra sub pedibus eorum : "
        },
        {
            "chapter": 16,
            "verse": 32,
            "name": "Numbers 16:32",
            "text": "et aperiens os suum, devoravit illos cum tabernaculis suis et universa substantia eorum, "
        },
        {
            "chapter": 16,
            "verse": 33,
            "name": "Numbers 16:33",
            "text": "descenderuntque vivi in infernum operti humo, et perierunt de medio multitudinis. "
        },
        {
            "chapter": 16,
            "verse": 34,
            "name": "Numbers 16:34",
            "text": "At vero omnis Israël, qui stabat per gyrum, fugit ad clamorem pereuntium, dicens : Ne forte et nos terra deglutiat. "
        },
        {
            "chapter": 16,
            "verse": 35,
            "name": "Numbers 16:35",
            "text": "Sed et ignis egressus a Domino interfecit ducentos quinquaginta viros, qui offerebant incensum. "
        },
        {
            "chapter": 16,
            "verse": 36,
            "name": "Numbers 16:36",
            "text": "Locutusque est Dominus ad Moysen, dicens : "
        },
        {
            "chapter": 16,
            "verse": 37,
            "name": "Numbers 16:37",
            "text": "Præcipe Eleazaro filio Aaron sacerdoti ut tollat thuribula quæ jacent in incendio, et ignem huc illucque dispergat : quoniam sanctificata sunt "
        },
        {
            "chapter": 16,
            "verse": 38,
            "name": "Numbers 16:38",
            "text": "in mortibus peccatorum : producatque ea in laminas, et affigat altari, eo quod oblatum sit in eis incensum Domino, et sanctificata sint, ut cernant ea pro signo et monimento filii Israël. "
        },
        {
            "chapter": 16,
            "verse": 39,
            "name": "Numbers 16:39",
            "text": "Tulit ergo Eleazar sacerdos thuribula ænea, in quibus obtulerant hi quos incendium devoravit, et produxit ea in laminas, affigens altari : "
        },
        {
            "chapter": 16,
            "verse": 40,
            "name": "Numbers 16:40",
            "text": "ut haberent postea filii Israël, quibus commonerentur ne quis accedat alienigena, et qui non est de semine Aaron ad offerendum incensum Domino, ne patiatur sicut passus est Core, et omnis congregatio ejus, loquente Domino ad Moysen.  "
        },
        {
            "chapter": 16,
            "verse": 41,
            "name": "Numbers 16:41",
            "text": " Murmuravit autem omnis multitudo filiorum Israël sequenti die contra Moysen et Aaron, dicens : Vos interfecistis populum Domini. "
        },
        {
            "chapter": 16,
            "verse": 42,
            "name": "Numbers 16:42",
            "text": "Cumque oriretur seditio, et tumultus incresceret, "
        },
        {
            "chapter": 16,
            "verse": 43,
            "name": "Numbers 16:43",
            "text": "Moyses et Aaron fugerunt ad tabernaculum fœderis. Quod, postquam ingressi sunt, operuit nubes, et apparuit gloria Domini. "
        },
        {
            "chapter": 16,
            "verse": 44,
            "name": "Numbers 16:44",
            "text": "Dixitque Dominus ad Moysen : "
        },
        {
            "chapter": 16,
            "verse": 45,
            "name": "Numbers 16:45",
            "text": "Recedite de medio hujus multitudinis, etiam nunc delebo eos. Cumque jacerent in terra, "
        },
        {
            "chapter": 16,
            "verse": 46,
            "name": "Numbers 16:46",
            "text": "dixit Moyses ad Aaron : Tolle thuribulum, et hausto igne de altari, mitte incensum desuper, pergens cito ad populum, ut roges pro eis : jam enim egressa est ira a Domino, et plaga desævit. "
        },
        {
            "chapter": 16,
            "verse": 47,
            "name": "Numbers 16:47",
            "text": "Quod cum fecisset Aaron, et cucurrisset ad mediam multitudinem, quam jam vastabat incendium, obtulit thymiama : "
        },
        {
            "chapter": 16,
            "verse": 48,
            "name": "Numbers 16:48",
            "text": "et stans inter mortuos ac viventes, pro populo deprecatus est, et plaga cessavit. "
        },
        {
            "chapter": 16,
            "verse": 49,
            "name": "Numbers 16:49",
            "text": "Fuerunt autem qui percussi sunt, quatuordecim millia hominum, et septingenti, absque his qui perierant in seditione Core. "
        },
        {
            "chapter": 16,
            "verse": 50,
            "name": "Numbers 16:50",
            "text": "Reversusque est Aaron ad Moysen ad ostium tabernaculi fœderis postquam quievit interitus.   "
        }
    ]
}