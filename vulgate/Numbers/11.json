{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 4,
    "book_name": "Numbers",
    "chapter": 11,
    "name": "Numbers 11",
    "verses": [
        {
            "chapter": 11,
            "verse": 1,
            "name": "Numbers 11:1",
            "text": "Interea ortum est murmur populi, quasi dolentium pro labore, contra Dominum. Quod cum audisset Dominus, iratus est. Et accensus in eos ignis Domini, devoravit extremam castrorum partem. "
        },
        {
            "chapter": 11,
            "verse": 2,
            "name": "Numbers 11:2",
            "text": "Cumque clamasset populus ad Moysen, oravit Moyses ad Dominum, et absorptus est ignis. "
        },
        {
            "chapter": 11,
            "verse": 3,
            "name": "Numbers 11:3",
            "text": "Vocavitque nomen loci illius, Incensio : eo quod incensus fuisset contra eos ignis Domini. "
        },
        {
            "chapter": 11,
            "verse": 4,
            "name": "Numbers 11:4",
            "text": "Vulgus quippe promiscuum, quod ascenderat cum eis, flagravit desiderio, sedens et flens, junctis sibi pariter filiis Israël, et ait : Quis dabit nobis ad vescendum carnes ? "
        },
        {
            "chapter": 11,
            "verse": 5,
            "name": "Numbers 11:5",
            "text": "recordamur piscium quos comedebamus in Ægypto gratis : in mentem nobis veniunt cucumeres, et pepones, porrique, et cæpe, et allia. "
        },
        {
            "chapter": 11,
            "verse": 6,
            "name": "Numbers 11:6",
            "text": "Anima nostra arida est : nihil aliud respiciunt oculi nostri nisi man. "
        },
        {
            "chapter": 11,
            "verse": 7,
            "name": "Numbers 11:7",
            "text": "Erat autem man quasi semen coriandri, coloris bdellii. "
        },
        {
            "chapter": 11,
            "verse": 8,
            "name": "Numbers 11:8",
            "text": "Circuibatque populus, et colligens illud, frangebat mola, sive terebat in mortario, coquens in olla, et faciens ex eo tortulas saporis quasi panis oleati. "
        },
        {
            "chapter": 11,
            "verse": 9,
            "name": "Numbers 11:9",
            "text": "Cumque descenderet nocte super castra ros, descendebat pariter et man.  "
        },
        {
            "chapter": 11,
            "verse": 10,
            "name": "Numbers 11:10",
            "text": " Audivit ergo Moyses flentem populum per familias, singulos per ostia tentorii sui. Iratusque est furor Domini valde : sed et Moysi intoleranda res visa est, "
        },
        {
            "chapter": 11,
            "verse": 11,
            "name": "Numbers 11:11",
            "text": "et ait ad Dominum : Cur afflixisti servum tuum ? quare non invenio gratiam coram te ? et cur imposuisti pondus universi populi hujus super me ? "
        },
        {
            "chapter": 11,
            "verse": 12,
            "name": "Numbers 11:12",
            "text": "Numquid ego concepi omnem hanc multitudinem, vel genui eam, ut dicas mihi : Porta eos in sinu tuo sicut portare solet nutrix infantulum, et defer in terram, pro qua jurasti patribus eorum ? "
        },
        {
            "chapter": 11,
            "verse": 13,
            "name": "Numbers 11:13",
            "text": "Unde mihi carnes ut dem tantæ multitudini ? flent contra me, dicentes : Da nobis carnes ut comedamus. "
        },
        {
            "chapter": 11,
            "verse": 14,
            "name": "Numbers 11:14",
            "text": "Non possum solus sustinere omnem hunc populum, quia gravis est mihi. "
        },
        {
            "chapter": 11,
            "verse": 15,
            "name": "Numbers 11:15",
            "text": "Sin aliter tibi videtur, obsecro ut interficias me, et inveniam gratiam in oculis tuis, ne tantis afficiar malis.  "
        },
        {
            "chapter": 11,
            "verse": 16,
            "name": "Numbers 11:16",
            "text": " Et dixit Dominus ad Moysen : Congrega mihi septuaginta viros de senibus Israël, quos tu nosti quod senes populi sint ac magistri : et duces eos ad ostium tabernaculi fœderis, faciesque ibi stare tecum, "
        },
        {
            "chapter": 11,
            "verse": 17,
            "name": "Numbers 11:17",
            "text": "ut descendam et loquar tibi : et auferam de spiritu tuo, tradamque eis, ut sustentent tecum onus populi, et non tu solus graveris. "
        },
        {
            "chapter": 11,
            "verse": 18,
            "name": "Numbers 11:18",
            "text": "Populo quoque dices : Sanctificamini (cras comedetis carnes : ego enim audivi vos dicere : Quis dabit nobis escas carnium ? bene nobis erat in Ægypto), ut det vobis Dominus carnes, et comedatis : "
        },
        {
            "chapter": 11,
            "verse": 19,
            "name": "Numbers 11:19",
            "text": "non uno die, nec duobus, vel quinque aut decem, nec viginti quidem, "
        },
        {
            "chapter": 11,
            "verse": 20,
            "name": "Numbers 11:20",
            "text": "sed usque ad mensem dierum, donec exeat per nares vestras, et vertatur in nauseam, eo quod repuleritis Dominum, qui in medio vestri est, et fleveritis coram eo, dicentes : Quare egressi sumus ex Ægypto ? "
        },
        {
            "chapter": 11,
            "verse": 21,
            "name": "Numbers 11:21",
            "text": "Et ait Moyses : Sexcenta millia peditum hujus populi sunt : et tu dicis : Dabo eis esum carnium mense integro ? "
        },
        {
            "chapter": 11,
            "verse": 22,
            "name": "Numbers 11:22",
            "text": "numquid ovium et boum multitudo cædetur, ut possit sufficere ad cibum ? vel omnes pisces maris in unum congregabuntur, ut eos satient ? "
        },
        {
            "chapter": 11,
            "verse": 23,
            "name": "Numbers 11:23",
            "text": "Cui respondit Dominus : Numquid manus Domini invalida est ? jam nunc videbis utrum meus sermo opere compleatur. "
        },
        {
            "chapter": 11,
            "verse": 24,
            "name": "Numbers 11:24",
            "text": "Venit igitur Moyses, et narravit populo verba Domini, congregans septuaginta viros de senibus Israël, quos stare fecit circa tabernaculum. "
        },
        {
            "chapter": 11,
            "verse": 25,
            "name": "Numbers 11:25",
            "text": "Descenditque Dominus per nubem, et locutus est ad eum, auferens de spiritu qui erat in Moyse, et dans septuaginta viris. Cumque requievisset in eis spiritus, prophetaverunt, nec ultra cessaverunt. "
        },
        {
            "chapter": 11,
            "verse": 26,
            "name": "Numbers 11:26",
            "text": "Remanserat autem in castris duo viri, quorum unus vocabatur Eldad, et alter Medad, super quos requievit spiritus. Nam et ipsi descripti fuerant, et non exierant ad tabernaculum. "
        },
        {
            "chapter": 11,
            "verse": 27,
            "name": "Numbers 11:27",
            "text": "Cumque prophetarent in castris, cucurrit puer, et nuntiavit Moysi, dicens : Eldad et Medad prophetant in castris. "
        },
        {
            "chapter": 11,
            "verse": 28,
            "name": "Numbers 11:28",
            "text": "Statim Josue filius Nun, minister Moysi, et electus e pluribus, ait : Domine mi Moyses, prohibe eos. "
        },
        {
            "chapter": 11,
            "verse": 29,
            "name": "Numbers 11:29",
            "text": "At ille : Quid, inquit æmularis pro me ? quis tribuat ut omnis populus prophetet, et det eis Dominus spiritum suum ? "
        },
        {
            "chapter": 11,
            "verse": 30,
            "name": "Numbers 11:30",
            "text": "Reversusque est Moyses, et majores natu Israël in castra.  "
        },
        {
            "chapter": 11,
            "verse": 31,
            "name": "Numbers 11:31",
            "text": " Ventus autem egrediens a Domino, arreptans trans mare coturnices detulit, et demisit in castra itinere quantum uno die confici potest, ex omni parte castrorum per circuitum, volabantque in aëre duobus cubitis altitudine super terram. "
        },
        {
            "chapter": 11,
            "verse": 32,
            "name": "Numbers 11:32",
            "text": "Surgens ergo populus toto die illo, et nocte, ac die altero, congregavit coturnicum : qui parum, decem coros : et siccaverunt eas per gyrum castrorum. "
        },
        {
            "chapter": 11,
            "verse": 33,
            "name": "Numbers 11:33",
            "text": "Adhuc carnes erant in dentibus eorum, nec defecerat hujuscemodi cibus : et ecce furor Domini concitatus in populum, percussit eum plaga magna nimis. "
        },
        {
            "chapter": 11,
            "verse": 34,
            "name": "Numbers 11:34",
            "text": "Vocatusque est ille locus, Sepulchra concupiscentiæ : ibi enim sepelierunt populum qui desideraverat. Egressi autem de Sepulchris concupiscentiæ, venerunt in Haseroth, et manserunt ibi.   "
        }
    ]
}