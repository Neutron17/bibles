{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 4,
    "book_name": "Numbers",
    "chapter": 23,
    "name": "Numbers 23",
    "verses": [
        {
            "chapter": 23,
            "verse": 1,
            "name": "Numbers 23:1",
            "text": "Dixitque Balaam ad Balac : Ædifica mihi hic septem aras, et para totidem vitulos, ejusdemque numeri arietes. "
        },
        {
            "chapter": 23,
            "verse": 2,
            "name": "Numbers 23:2",
            "text": "Cumque fecisset juxta sermonem Balaam, imposuerunt simul vitulum et arietem super aram. "
        },
        {
            "chapter": 23,
            "verse": 3,
            "name": "Numbers 23:3",
            "text": "Dixitque Balaam ad Balac : Sta paulisper juxta holocaustum tuum, donec vadam, si forte occurrat mihi Dominus, et quodcumque imperaverit, loquar tibi. "
        },
        {
            "chapter": 23,
            "verse": 4,
            "name": "Numbers 23:4",
            "text": "Cumque abiisset velociter, occurrit illi Deus. Locutusque ad eum Balaam : Septem, inquit, aras erexi, et imposui vitulum et arietem desuper. "
        },
        {
            "chapter": 23,
            "verse": 5,
            "name": "Numbers 23:5",
            "text": "Dominus autem posuit verbum in ore ejus, et ait : Revertere ad Balac, et hæc loqueris. "
        },
        {
            "chapter": 23,
            "verse": 6,
            "name": "Numbers 23:6",
            "text": "Reversus invenit stantem Balac juxta holocaustum suum, et omnes principes Moabitarum : "
        },
        {
            "chapter": 23,
            "verse": 7,
            "name": "Numbers 23:7",
            "text": "assumptaque parabola sua, dixit :   De Aram adduxit me Balac  rex Moabitarum, de montibus orientis :  Veni, inquit, et maledic Jacob ;  propera, et detestare Israël. "
        },
        {
            "chapter": 23,
            "verse": 8,
            "name": "Numbers 23:8",
            "text": " Quomodo maledicam, cui non maledixit Deus ?  qua ratione detester, quem Dominus non detestatur ? "
        },
        {
            "chapter": 23,
            "verse": 9,
            "name": "Numbers 23:9",
            "text": " De summis silicibus videbo eum,  et de collibus considerabo illum.  Populus solus habitabit,  et inter gentes non reputabitur. "
        },
        {
            "chapter": 23,
            "verse": 10,
            "name": "Numbers 23:10",
            "text": " Quis dinumerare possit pulverem Jacob,  et nosse numerum stirpis Israël ?  Moriatur anima mea morte justorum,  et fiant novissima mea horum similia.  "
        },
        {
            "chapter": 23,
            "verse": 11,
            "name": "Numbers 23:11",
            "text": " Dixitque Balac ad Balaam : Quid est hoc quod agis ? ut malediceres inimicis meis vocavi te, et tu e contrario benedicis eis. "
        },
        {
            "chapter": 23,
            "verse": 12,
            "name": "Numbers 23:12",
            "text": "Cui ille respondit : Num aliud possum loqui, nisi quod jusserit Dominus ? "
        },
        {
            "chapter": 23,
            "verse": 13,
            "name": "Numbers 23:13",
            "text": "Dixit ergo Balac : Veni mecum in alterum locum unde partem Israël videas, et totum videre non possis : inde maledicito ei. "
        },
        {
            "chapter": 23,
            "verse": 14,
            "name": "Numbers 23:14",
            "text": "Cumque duxisset eum in locum sublimem, super verticem montis Phasga, ædificavit Balaam septem aras, et impositis supra vitulo atque ariete, "
        },
        {
            "chapter": 23,
            "verse": 15,
            "name": "Numbers 23:15",
            "text": "dixit ad Balac : Sta hic juxta holocaustum tuum, donec ego obvius pergam. "
        },
        {
            "chapter": 23,
            "verse": 16,
            "name": "Numbers 23:16",
            "text": "Cui cum Dominus occurrisset, posuissetque verbum in ore ejus, ait : Revertere ad Balac, et hæc loqueris ei. "
        },
        {
            "chapter": 23,
            "verse": 17,
            "name": "Numbers 23:17",
            "text": "Reversus invenit eum stantem juxta holocaustum suum, et principes Moabitarum cum eo. Ad quem Balac : Quid, inquit, locutus est Dominus ? "
        },
        {
            "chapter": 23,
            "verse": 18,
            "name": "Numbers 23:18",
            "text": "At ille, assumpta parabola sua, ait :   Sta, Balac, et ausculta ; audi, fili Sephor : "
        },
        {
            "chapter": 23,
            "verse": 19,
            "name": "Numbers 23:19",
            "text": " non est Deus quasi homo, ut mentiatur,  nec ut filius hominis, ut mutetur.  Dixit ergo, et non faciet ?  locutus est, et non implebit ? "
        },
        {
            "chapter": 23,
            "verse": 20,
            "name": "Numbers 23:20",
            "text": " Ad benedicendum adductus sum :  benedictionem prohibere non valeo. "
        },
        {
            "chapter": 23,
            "verse": 21,
            "name": "Numbers 23:21",
            "text": " Non est idolum in Jacob,  nec videtur simulacrum in Israël.  Dominus Deus ejus cum eo est,  et clangor victoriæ regis in illo. "
        },
        {
            "chapter": 23,
            "verse": 22,
            "name": "Numbers 23:22",
            "text": " Deus eduxit illum de Ægypto,  cujus fortitudo similis est rhinocerotis. "
        },
        {
            "chapter": 23,
            "verse": 23,
            "name": "Numbers 23:23",
            "text": " Non est augurium in Jacob,  nec divinatio in Israël :  temporibus suis dicetur Jacob et Israëli quid operatus sit Deus. "
        },
        {
            "chapter": 23,
            "verse": 24,
            "name": "Numbers 23:24",
            "text": " Ecce populus ut leæna consurget,  et quasi leo erigetur :  non accubabit donec devoret prædam,  et occisorum sanguinem bibat.  "
        },
        {
            "chapter": 23,
            "verse": 25,
            "name": "Numbers 23:25",
            "text": " Dixitque Balac ad Balaam : Nec maledicas ei, nec benedicas. "
        },
        {
            "chapter": 23,
            "verse": 26,
            "name": "Numbers 23:26",
            "text": "Et ille ait : Nonne dixi tibi quod quidquid mihi Deus imperaret, hoc facerem ? "
        },
        {
            "chapter": 23,
            "verse": 27,
            "name": "Numbers 23:27",
            "text": "Et ait Balac ad eum : Veni, et ducam te ad alium locum : si forte placeat Deo ut inde maledicas eis. "
        },
        {
            "chapter": 23,
            "verse": 28,
            "name": "Numbers 23:28",
            "text": "Cumque duxisset eum super verticem montis Phogor, qui respicit solitudinem, "
        },
        {
            "chapter": 23,
            "verse": 29,
            "name": "Numbers 23:29",
            "text": "dixit ei Balaam : Ædifica mihi hic septem aras, et para totidem vitulos, ejusdemque numeri arietes. "
        },
        {
            "chapter": 23,
            "verse": 30,
            "name": "Numbers 23:30",
            "text": "Fecit Balac ut Balaam dixerat : imposuitque vitulos et arietes per singulas aras.   "
        }
    ]
}