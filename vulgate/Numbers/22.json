{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 4,
    "book_name": "Numbers",
    "chapter": 22,
    "name": "Numbers 22",
    "verses": [
        {
            "chapter": 22,
            "verse": 1,
            "name": "Numbers 22:1",
            "text": "Profectique castrametati sunt in campestribus Moab, ubi trans Jordanem Jericho sita est. "
        },
        {
            "chapter": 22,
            "verse": 2,
            "name": "Numbers 22:2",
            "text": "Videns autem Balac filius Sephor omnia quæ fecerat Israël Amorrhæo, "
        },
        {
            "chapter": 22,
            "verse": 3,
            "name": "Numbers 22:3",
            "text": "et quod pertimuissent eum Moabitæ, et impetum ejus ferre non possent, "
        },
        {
            "chapter": 22,
            "verse": 4,
            "name": "Numbers 22:4",
            "text": "dixit ad majores natu Madian : Ita delebit hic populus omnes, qui in nostris finibus commorantur, quomodo solet bos herbas usque ad radices carpere. Ipse erat eo tempore rex in Moab. "
        },
        {
            "chapter": 22,
            "verse": 5,
            "name": "Numbers 22:5",
            "text": "Misit ergo nuntios ad Balaam filium Beor ariolum, qui habitabat super flumen terræ filiorum Ammon, ut vocarent eum, et dicerent : Ecce egressus est populus ex Ægypto, qui operuit superficiem terræ, sedens contra me. "
        },
        {
            "chapter": 22,
            "verse": 6,
            "name": "Numbers 22:6",
            "text": "Veni igitur, et maledic populo huic, quia fortior me est : si quomodo possim percutere et ejicere eum de terra mea. Novi enim quod benedictus sit cui benedixeris, et maledictus in quem maledicta congesseris. "
        },
        {
            "chapter": 22,
            "verse": 7,
            "name": "Numbers 22:7",
            "text": "Perrexeruntque seniores Moab, et majores natu Madian, habentes divinationis pretium in manibus. Cumque venissent ad Balaam, et narrassent ei omnia verba Balac, "
        },
        {
            "chapter": 22,
            "verse": 8,
            "name": "Numbers 22:8",
            "text": "ille respondit : Manete hic nocte, et respondebo quidquid mihi dixerit Dominus. Manentibus illis apud Balaam, venit Deus, et ait ad eum : "
        },
        {
            "chapter": 22,
            "verse": 9,
            "name": "Numbers 22:9",
            "text": "Quid sibi volunt homines isti apud te ? "
        },
        {
            "chapter": 22,
            "verse": 10,
            "name": "Numbers 22:10",
            "text": "Respondit : Balac filius Sephor rex Moabitarum misit ad me, "
        },
        {
            "chapter": 22,
            "verse": 11,
            "name": "Numbers 22:11",
            "text": "dicens : Ecce populus qui egressus est de Ægypto, operuit superficiem terræ : veni, et maledic ei, si quomodo possim pugnans abigere eum. "
        },
        {
            "chapter": 22,
            "verse": 12,
            "name": "Numbers 22:12",
            "text": "Dixitque Deus ad Balaam : Noli ire cum eis, neque maledicas populo : quia benedictus est. "
        },
        {
            "chapter": 22,
            "verse": 13,
            "name": "Numbers 22:13",
            "text": "Qui mane consurgens dixit ad principes : Ite in terram vestram, quia prohibuit me Dominus venire vobiscum. "
        },
        {
            "chapter": 22,
            "verse": 14,
            "name": "Numbers 22:14",
            "text": "Reversi principes dixerunt ad Balac : Noluit Balaam venire nobiscum.  "
        },
        {
            "chapter": 22,
            "verse": 15,
            "name": "Numbers 22:15",
            "text": " Rursum ille multo plures et nobiliores quam ante miserat, misit. "
        },
        {
            "chapter": 22,
            "verse": 16,
            "name": "Numbers 22:16",
            "text": "Qui cum venissent ad Balaam, dixerunt : Sic dicit Balac filius Sephor : Ne cuncteris venire ad me : "
        },
        {
            "chapter": 22,
            "verse": 17,
            "name": "Numbers 22:17",
            "text": "paratus sum honorare te, et quidquid volueris, dabo tibi : veni, et maledic populo isti. "
        },
        {
            "chapter": 22,
            "verse": 18,
            "name": "Numbers 22:18",
            "text": "Respondit Balaam : Si dederit mihi Balac plenam domum suam argenti et auri, non potero immutare verbum Domini Dei mei, ut vel plus, vel minus loquar. "
        },
        {
            "chapter": 22,
            "verse": 19,
            "name": "Numbers 22:19",
            "text": "Obsecro ut hic maneatis etiam hac nocte, et scire queam quid mihi rursum respondeat Dominus. "
        },
        {
            "chapter": 22,
            "verse": 20,
            "name": "Numbers 22:20",
            "text": "Venit ergo Deus ad Balaam nocte, et ait ei : Si vocare te venerunt homines isti, surge, et vade cum eis : ita dumtaxat, ut quod tibi præcepero, facias. "
        },
        {
            "chapter": 22,
            "verse": 21,
            "name": "Numbers 22:21",
            "text": "Surrexit Balaam mane, et strata asina sua profectus est cum eis.  "
        },
        {
            "chapter": 22,
            "verse": 22,
            "name": "Numbers 22:22",
            "text": " Et iratus est Deus. Stetitque angelus Domini in via contra Balaam, qui insidebat asinæ, et duos pueros habebat secum. "
        },
        {
            "chapter": 22,
            "verse": 23,
            "name": "Numbers 22:23",
            "text": "Cernens asina angelum stantem in via, evaginato gladio, avertit se de itinere, et ibat per agrum. Quam cum verberaret Balaam, et vellet ad semitam reducere, "
        },
        {
            "chapter": 22,
            "verse": 24,
            "name": "Numbers 22:24",
            "text": "stetit angelus in angustiis duarum maceriarum, quibus vineæ cingebantur. "
        },
        {
            "chapter": 22,
            "verse": 25,
            "name": "Numbers 22:25",
            "text": "Quem videns asina, junxit se parieti, et attrivit sedentis pedem. At ille iterum verberabat eam : "
        },
        {
            "chapter": 22,
            "verse": 26,
            "name": "Numbers 22:26",
            "text": "et nihilominus angelus ad locum angustum transiens, ubi nec ad dexteram, nec ad sinistram poterat deviare, obvius stetit. "
        },
        {
            "chapter": 22,
            "verse": 27,
            "name": "Numbers 22:27",
            "text": "Cumque vidisset asina stantem angelum, concidit sub pedibus sedentis : qui iratus, vehementius cædebat fuste latera ejus. "
        },
        {
            "chapter": 22,
            "verse": 28,
            "name": "Numbers 22:28",
            "text": "Aperuitque Dominus os asinæ, et locuta est : Quid feci tibi ? cur percutis me ecce jam tertio ? "
        },
        {
            "chapter": 22,
            "verse": 29,
            "name": "Numbers 22:29",
            "text": "Respondit Balaam : Quia commeruisti, et illusisti mihi : utinam haberem gladium, ut te percuterem ! "
        },
        {
            "chapter": 22,
            "verse": 30,
            "name": "Numbers 22:30",
            "text": "Dixit asina : Nonne animal tuum sum, cui semper sedere consuevisti usque in præsentem diem ? dic quid simile umquam fecerim tibi. At ille ait : Numquam. "
        },
        {
            "chapter": 22,
            "verse": 31,
            "name": "Numbers 22:31",
            "text": "Protinus aperuit Dominus oculos Balaam, et vidit angelum stantem in via, evaginato gladio, adoravitque eum pronus in terram. "
        },
        {
            "chapter": 22,
            "verse": 32,
            "name": "Numbers 22:32",
            "text": "Cui angelus : Cur, inquit, tertio verberas asinam tuam ? ego veni ut adversarer tibi, quia perversa est via tua, mihique contraria : "
        },
        {
            "chapter": 22,
            "verse": 33,
            "name": "Numbers 22:33",
            "text": "et nisi asina declinasset de via, dans locum resistenti, te occidissem, et illa viveret.  "
        },
        {
            "chapter": 22,
            "verse": 34,
            "name": "Numbers 22:34",
            "text": " Dixit Balaam : Peccavi, nesciens quod tu stares contra me : et nunc si displicet tibi ut vadam, revertar. "
        },
        {
            "chapter": 22,
            "verse": 35,
            "name": "Numbers 22:35",
            "text": "Ait angelus : Vade cum istis, et cave ne aliud quam præcepero tibi loquaris. Ivit igitur cum principibus. "
        },
        {
            "chapter": 22,
            "verse": 36,
            "name": "Numbers 22:36",
            "text": "Quod cum audisset Balac, egressus est in occursum ejus in oppido Moabitarum, quod situm est in extremis finibus Arnon. "
        },
        {
            "chapter": 22,
            "verse": 37,
            "name": "Numbers 22:37",
            "text": "Dixitque ad Balaam : Misi nuntios ut vocarent te : cur non statim venisti ad me ? an quia mercedem adventui tuo reddere nequeo ? "
        },
        {
            "chapter": 22,
            "verse": 38,
            "name": "Numbers 22:38",
            "text": "Cui ille respondit : Ecce adsum : numquid loqui potero aliud, nisi quod Deus posuerit in ore meo ? "
        },
        {
            "chapter": 22,
            "verse": 39,
            "name": "Numbers 22:39",
            "text": "Perrexerunt ergo simul, et venerunt in urbem, quæ in extremis regni ejus finibus erat. "
        },
        {
            "chapter": 22,
            "verse": 40,
            "name": "Numbers 22:40",
            "text": "Cumque occidisset Balac boves et oves, misit ad Balaam, et principes qui cum eo erant, munera. "
        },
        {
            "chapter": 22,
            "verse": 41,
            "name": "Numbers 22:41",
            "text": "Mane autem facto, duxit eum ad excelsa Baal, et intuitus est extremam partem populi.   "
        }
    ]
}