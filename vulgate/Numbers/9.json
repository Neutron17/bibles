{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 4,
    "book_name": "Numbers",
    "chapter": 9,
    "name": "Numbers 9",
    "verses": [
        {
            "chapter": 9,
            "verse": 1,
            "name": "Numbers 9:1",
            "text": "Locutus est Dominus ad Moysen in deserto Sinai anno secundo, postquam egressi sunt de terra Ægypti, mense primo, dicens : "
        },
        {
            "chapter": 9,
            "verse": 2,
            "name": "Numbers 9:2",
            "text": "Faciant filii Israël Phase in tempore suo, "
        },
        {
            "chapter": 9,
            "verse": 3,
            "name": "Numbers 9:3",
            "text": "quartadecima die mensis hujus ad vesperam, juxta omnes cæremonias et justificationes ejus. "
        },
        {
            "chapter": 9,
            "verse": 4,
            "name": "Numbers 9:4",
            "text": "Præcepitque Moyses filiis Israël ut facerent Phase. "
        },
        {
            "chapter": 9,
            "verse": 5,
            "name": "Numbers 9:5",
            "text": "Qui fecerunt tempore suo, quartadecima die mensis ad vesperam, in monte Sinai. Juxta omnia quæ mandaverat Dominus Moysi, fecerunt filii Israël. "
        },
        {
            "chapter": 9,
            "verse": 6,
            "name": "Numbers 9:6",
            "text": "Ecce autem quidam immundi super anima hominis, qui non poterant facere Phase in die illo, accedentes ad Moysen et Aaron, "
        },
        {
            "chapter": 9,
            "verse": 7,
            "name": "Numbers 9:7",
            "text": "dixerunt eis : Immundi sumus super anima hominis : quare fraudamur ut non valeamus oblationem offerre Domino in tempore suo inter filios Israël ? "
        },
        {
            "chapter": 9,
            "verse": 8,
            "name": "Numbers 9:8",
            "text": "Quibus respondit Moyses : State ut consulam quid præcipiat Dominus de vobis. "
        },
        {
            "chapter": 9,
            "verse": 9,
            "name": "Numbers 9:9",
            "text": "Locutusque est Dominus ad Moysen, dicens : "
        },
        {
            "chapter": 9,
            "verse": 10,
            "name": "Numbers 9:10",
            "text": "Loquere filiis Israël : Homo, qui fuerit immundus super anima, sive in via procul in gente vestra, faciat Phase Domino "
        },
        {
            "chapter": 9,
            "verse": 11,
            "name": "Numbers 9:11",
            "text": "in mense secundo, quartadecima die mensis ad vesperam. Cum azymis et lactucis agrestibus comedent illud : "
        },
        {
            "chapter": 9,
            "verse": 12,
            "name": "Numbers 9:12",
            "text": "non relinquent ex eo quippiam usque mane, et os ejus non confringent : omnem ritum Phase observabunt. "
        },
        {
            "chapter": 9,
            "verse": 13,
            "name": "Numbers 9:13",
            "text": "Si quis autem et mundus est, et in itinere non fuit, et tamen non fecit Phase, exterminabitur anima illa de populis suis, quia sacrificium Domino non obtulit tempore suo : peccatum suum ipse portabit. "
        },
        {
            "chapter": 9,
            "verse": 14,
            "name": "Numbers 9:14",
            "text": "Peregrinus quoque et advena si fuerint apud vos, facient Phase Domino juxta cæremonias et justificationes ejus. Præceptum idem erit apud vos tam advenæ quam indigenæ.  "
        },
        {
            "chapter": 9,
            "verse": 15,
            "name": "Numbers 9:15",
            "text": " Igitur die qua erectum est tabernaculum, operuit illud nubes. A vespere autem super tentorium erat quasi species ignis usque mane. "
        },
        {
            "chapter": 9,
            "verse": 16,
            "name": "Numbers 9:16",
            "text": "Sic fiebat jugiter : per diem operiebat illud nubes, et per noctem quasi species ignis. "
        },
        {
            "chapter": 9,
            "verse": 17,
            "name": "Numbers 9:17",
            "text": "Cumque ablata fuisset nubes, quæ tabernaculum protegebat, tunc proficiscebantur filii Israël : et in loco ubi stetisset nubes, ibi castrametabantur. "
        },
        {
            "chapter": 9,
            "verse": 18,
            "name": "Numbers 9:18",
            "text": "Ad imperium Domini proficiscebantur, et ad imperium illius figebant tabernaculum. Cunctis diebus quibus stabat nubes super tabernaculum, manebant in eodem loco : "
        },
        {
            "chapter": 9,
            "verse": 19,
            "name": "Numbers 9:19",
            "text": "et si evenisset ut multo tempore maneret super illud, erant filii Israël in excubiis Domini, et non proficiscebantur "
        },
        {
            "chapter": 9,
            "verse": 20,
            "name": "Numbers 9:20",
            "text": "quot diebus fuisset nubes super tabernaculum. Ad imperium Domini erigebant tentoria, et ad imperium illius deponebant. "
        },
        {
            "chapter": 9,
            "verse": 21,
            "name": "Numbers 9:21",
            "text": "Si fuisset nubes a vespere usque mane, et statim diluculo tabernaculum reliquisset, proficiscebantur : et si post diem et noctem recessisset, dissipabant tentoria. "
        },
        {
            "chapter": 9,
            "verse": 22,
            "name": "Numbers 9:22",
            "text": "Si vero biduo aut uno mense vel longiori tempore fuisset super tabernaculum, manebant filii Israël in eodem loco, et non proficiscebantur : statim autem ut recessisset, movebant castra. "
        },
        {
            "chapter": 9,
            "verse": 23,
            "name": "Numbers 9:23",
            "text": "Per verbum Domini figebant tentoria, et per verbum illius proficiscebantur : erantque in excubiis Domini juxta imperium ejus per manum Moysi.   "
        }
    ]
}