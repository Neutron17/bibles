{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 4,
    "book_name": "Numbers",
    "chapter": 12,
    "name": "Numbers 12",
    "verses": [
        {
            "chapter": 12,
            "verse": 1,
            "name": "Numbers 12:1",
            "text": "Locutaque est Maria et Aaron contra Moysen propter uxorem ejus Æthiopissam, "
        },
        {
            "chapter": 12,
            "verse": 2,
            "name": "Numbers 12:2",
            "text": "et dixerunt : Num per solum Moysen locutus est Dominus ? nonne et nobis similiter est locutus ? Quod cum audisset Dominus "
        },
        {
            "chapter": 12,
            "verse": 3,
            "name": "Numbers 12:3",
            "text": "(erat enim Moyses vir mitissimus super omnes homines qui morabantur in terra), "
        },
        {
            "chapter": 12,
            "verse": 4,
            "name": "Numbers 12:4",
            "text": "statim locutus est ad eum, et ad Aaron et Mariam : Egredimini vos tantum tres ad tabernaculum fœderis. Cumque fuissent egressi, "
        },
        {
            "chapter": 12,
            "verse": 5,
            "name": "Numbers 12:5",
            "text": "descendit Dominus in columna nubis, et stetit in introitu tabernaculi, vocans Aaron et Mariam. Qui cum issent, "
        },
        {
            "chapter": 12,
            "verse": 6,
            "name": "Numbers 12:6",
            "text": "dixit ad eos : Audite sermones meos : si quis fuerit inter vos propheta Domini, in visione apparebo ei, vel per somnium loquar ad illum. "
        },
        {
            "chapter": 12,
            "verse": 7,
            "name": "Numbers 12:7",
            "text": "At non talis servus meus Moyses, qui in omni domo mea fidelissimus est : "
        },
        {
            "chapter": 12,
            "verse": 8,
            "name": "Numbers 12:8",
            "text": "ore enim ad os loquor ei : et palam, et non per ænigmata et figuras Dominum videt. Quare ergo non timuistis detrahere servo meo Moysi ?  "
        },
        {
            "chapter": 12,
            "verse": 9,
            "name": "Numbers 12:9",
            "text": " Iratusque contra eos, abiit : "
        },
        {
            "chapter": 12,
            "verse": 10,
            "name": "Numbers 12:10",
            "text": "nubes quoque recessit quæ erat super tabernaculum : et ecce Maria apparuit candens lepra quasi nix. Cumque respexisset eam Aaron, et vidisset perfusam lepra, "
        },
        {
            "chapter": 12,
            "verse": 11,
            "name": "Numbers 12:11",
            "text": "ait ad Moysen : Obsecro, domine mi, ne imponas nobis hoc peccatum quod stulte commisimus, "
        },
        {
            "chapter": 12,
            "verse": 12,
            "name": "Numbers 12:12",
            "text": "ne fiat hæc quasi mortua, et ut abortivum quod projicitur de vulva matris suæ : ecce jam medium carnis ejus devoratum est a lepra. "
        },
        {
            "chapter": 12,
            "verse": 13,
            "name": "Numbers 12:13",
            "text": "Clamavitque Moyses ad Dominum, dicens : Deus, obsecro, sana eam. "
        },
        {
            "chapter": 12,
            "verse": 14,
            "name": "Numbers 12:14",
            "text": "Cui respondit Dominus : Si pater ejus spuisset in faciem illius, nonne debuerat saltem septem diebus rubore suffundi ? separetur septem diebus extra castra, et postea revocabitur. "
        },
        {
            "chapter": 12,
            "verse": 15,
            "name": "Numbers 12:15",
            "text": "Exclusa est itaque Maria extra castra septem diebus : et populus non est motus de loco illo, donec revocata est Maria.   "
        }
    ]
}