{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 4,
    "book_name": "Numbers",
    "chapter": 17,
    "name": "Numbers 17",
    "verses": [
        {
            "chapter": 17,
            "verse": 1,
            "name": "Numbers 17:1",
            "text": "Et locutus est Dominus ad Moysen, dicens : "
        },
        {
            "chapter": 17,
            "verse": 2,
            "name": "Numbers 17:2",
            "text": "Loquere ad filios Israël, et accipe ab eis virgas singulas per cognationes suas, a cunctis principibus tribuum, virgas duodecim, et uniuscujusque nomen superscribes virgæ suæ. "
        },
        {
            "chapter": 17,
            "verse": 3,
            "name": "Numbers 17:3",
            "text": "Nomen autem Aaron erit in tribu Levi, et una virga cunctas seorsum familias continebit : "
        },
        {
            "chapter": 17,
            "verse": 4,
            "name": "Numbers 17:4",
            "text": "ponesque eas in tabernaculo fœderis coram testimonio, ubi loquar ad te. "
        },
        {
            "chapter": 17,
            "verse": 5,
            "name": "Numbers 17:5",
            "text": "Quem ex his elegero, germinabit virga ejus : et cohibebo a me querimonias filiorum Israël, quibus contra vos murmurant. "
        },
        {
            "chapter": 17,
            "verse": 6,
            "name": "Numbers 17:6",
            "text": "Locutusque est Moyses ad filios Israël : et dederunt ei omnes principes virgas per singulas tribus : fueruntque virgæ duodecim absque virga Aaron. "
        },
        {
            "chapter": 17,
            "verse": 7,
            "name": "Numbers 17:7",
            "text": "Quas cum posuisset Moyses coram Domino in tabernaculo testimonii, "
        },
        {
            "chapter": 17,
            "verse": 8,
            "name": "Numbers 17:8",
            "text": "sequenti die regressus invenit germinasse virgam Aaron in domo Levi : et turgentibus gemmis eruperant flores, qui, foliis dilatatis, in amygdalas deformati sunt. "
        },
        {
            "chapter": 17,
            "verse": 9,
            "name": "Numbers 17:9",
            "text": "Protulit ergo Moyses omnes virgas de conspectu Domini ad cunctos filios Israël : videruntque, et receperunt singuli virgas suas. "
        },
        {
            "chapter": 17,
            "verse": 10,
            "name": "Numbers 17:10",
            "text": "Dixitque Dominus ad Moysen : Refer virgam Aaron in tabernaculum testimonii, ut servetur ibi in signum rebellium filiorum Israël, et quiescant querelæ eorum a me, ne moriantur. "
        },
        {
            "chapter": 17,
            "verse": 11,
            "name": "Numbers 17:11",
            "text": "Fecitque Moyses sicut præceperat Dominus. "
        },
        {
            "chapter": 17,
            "verse": 12,
            "name": "Numbers 17:12",
            "text": "Dixerunt autem filii Israël ad Moysen : Ecce consumpti sumus, omnes perivimus. "
        },
        {
            "chapter": 17,
            "verse": 13,
            "name": "Numbers 17:13",
            "text": "Quicumque accedit ad tabernaculum Domini, moritur. Num usque ad internecionem cuncti delendi sumus ?   "
        }
    ]
}