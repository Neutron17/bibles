{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 4,
    "book_name": "Numbers",
    "chapter": 24,
    "name": "Numbers 24",
    "verses": [
        {
            "chapter": 24,
            "verse": 1,
            "name": "Numbers 24:1",
            "text": "Cumque vidisset Balaam quod placeret Domino ut benediceret Israëli, nequaquam abiit ut ante perrexerat, ut augurium quæreret : sed dirigens contra desertum vultum suum, "
        },
        {
            "chapter": 24,
            "verse": 2,
            "name": "Numbers 24:2",
            "text": "et elevans oculos, vidit Israël in tentoriis commorantem per tribus suas : et irruente in se spiritu Dei, "
        },
        {
            "chapter": 24,
            "verse": 3,
            "name": "Numbers 24:3",
            "text": "assumpta parabola, ait :   Dixit Balaam filius Beor :  dixit homo, cujus obturatus est oculus : "
        },
        {
            "chapter": 24,
            "verse": 4,
            "name": "Numbers 24:4",
            "text": " dixit auditor sermonum Dei,  qui visionem Omnipotentis intuitus est,  qui cadit, et sic aperiuntur oculi ejus : "
        },
        {
            "chapter": 24,
            "verse": 5,
            "name": "Numbers 24:5",
            "text": " Quam pulchra tabernacula tua, Jacob,  et tentoria tua, Israël ! "
        },
        {
            "chapter": 24,
            "verse": 6,
            "name": "Numbers 24:6",
            "text": " ut valles nemorosæ,  ut horti juxta fluvios irrigui,  ut tabernacula quæ fixit Dominus,  quasi cedri prope aquas. "
        },
        {
            "chapter": 24,
            "verse": 7,
            "name": "Numbers 24:7",
            "text": " Fluet aqua de situla ejus,  et semen illius erit in aquas multas.  Tolletur propter Agag, rex ejus,  et auferetur regnum illius. "
        },
        {
            "chapter": 24,
            "verse": 8,
            "name": "Numbers 24:8",
            "text": " Deus eduxit illum de Ægypto,  cujus fortitudo similis est rhinocerotis.  Devorabunt gentes hostes illius,  ossaque eorum confringent, et perforabunt sagittis. "
        },
        {
            "chapter": 24,
            "verse": 9,
            "name": "Numbers 24:9",
            "text": " Accubans dormivit ut leo,  et quasi leæna, quam suscitare nullus audebit.  Qui benedixerit tibi, erit et ipse benedictus :  qui maledixerit, in maledictione reputabitur.  "
        },
        {
            "chapter": 24,
            "verse": 10,
            "name": "Numbers 24:10",
            "text": " Iratusque Balac contra Balaam, complosis manibus ait : Ad maledicendum inimicis meis vocavi te, quibus e contrario tertio benedixisti : "
        },
        {
            "chapter": 24,
            "verse": 11,
            "name": "Numbers 24:11",
            "text": "revertere ad locum tuum. Decreveram quidem magnifice honorare te, sed Dominus privavit te honore disposito. "
        },
        {
            "chapter": 24,
            "verse": 12,
            "name": "Numbers 24:12",
            "text": "Respondit Balaam ad Balac : Nonne nuntiis tuis, quos misisti ad me, dixi : "
        },
        {
            "chapter": 24,
            "verse": 13,
            "name": "Numbers 24:13",
            "text": "Si dederit mihi Balac plenam domum suam argenti et auri, non potero præterire sermonem Domini Dei mei, ut vel boni quid vel mali proferam ex corde meo : sed quidquid Dominus dixerit, hoc loquar ? "
        },
        {
            "chapter": 24,
            "verse": 14,
            "name": "Numbers 24:14",
            "text": "verumtamen pergens ad populum meum, dabo consilium, quid populus tuus populo huic faciat extremo tempore. "
        },
        {
            "chapter": 24,
            "verse": 15,
            "name": "Numbers 24:15",
            "text": "Sumpta igitur parabola, rursum ait :   Dixit Balaam filius Beor :  dixit homo, cujus obturatus est oculus : "
        },
        {
            "chapter": 24,
            "verse": 16,
            "name": "Numbers 24:16",
            "text": " dixit auditor sermonum Dei,  qui novit doctrinam Altissimi,  et visiones Omnipotentis videt,  qui cadens apertos habet oculos : "
        },
        {
            "chapter": 24,
            "verse": 17,
            "name": "Numbers 24:17",
            "text": " Videbo eum, sed non modo :  intuebor illum, sed non prope.  Orietur stella ex Jacob,  et consurget virga de Israël :  et percutiet duces Moab,  vastabitque omnes filios Seth. "
        },
        {
            "chapter": 24,
            "verse": 18,
            "name": "Numbers 24:18",
            "text": " Et erit Idumæa possessio ejus :  hæreditas Seir cedet inimicis suis :  Israël vero fortiter aget. "
        },
        {
            "chapter": 24,
            "verse": 19,
            "name": "Numbers 24:19",
            "text": " De Jacob erit qui dominetur,  et perdat reliquias civitatis. "
        },
        {
            "chapter": 24,
            "verse": 20,
            "name": "Numbers 24:20",
            "text": " Cumque vidisset Amalec, assumens parabolam, ait :  Principium gentium Amalec,  cujus extrema perdentur. "
        },
        {
            "chapter": 24,
            "verse": 21,
            "name": "Numbers 24:21",
            "text": "Vidit quoque Cinæum : et assumpta parabola, ait :  Robustum quidem est habitaculum tuum :  sed si in petra posueris nidum tuum, "
        },
        {
            "chapter": 24,
            "verse": 22,
            "name": "Numbers 24:22",
            "text": " et fueris electus de stirpe Cin,  quamdiu poteris permanere ? Assur enim capiet te. "
        },
        {
            "chapter": 24,
            "verse": 23,
            "name": "Numbers 24:23",
            "text": "Assumptaque parabola iterum locutus est :  Heu ! quis victurus est,  quando ista faciet Deus ? "
        },
        {
            "chapter": 24,
            "verse": 24,
            "name": "Numbers 24:24",
            "text": " Venient in trieribus de Italia :  superabunt Assyrios, vastabuntque Hebræos, et ad extremum etiam ipsi peribunt. "
        },
        {
            "chapter": 24,
            "verse": 25,
            "name": "Numbers 24:25",
            "text": "Surrexitque Balaam, et reversus est in locum suum : Balac quoque via, qua venerat, rediit.  "
        }
    ]
}