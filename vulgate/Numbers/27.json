{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 4,
    "book_name": "Numbers",
    "chapter": 27,
    "name": "Numbers 27",
    "verses": [
        {
            "chapter": 27,
            "verse": 1,
            "name": "Numbers 27:1",
            "text": "Accesserunt autem filiæ Salphaad, filii Hepher, filii Galaad, filii Machir, filii Manasse, qui fuit filius Joseph : quarum sunt nomina, Maala, et Noa, et Hegla, et Melcha, et Thersa. "
        },
        {
            "chapter": 27,
            "verse": 2,
            "name": "Numbers 27:2",
            "text": "Steteruntque coram Moyse et Eleazaro sacerdote et cunctis principibus populi ad ostium tabernaculi fœderis, atque dixerunt : "
        },
        {
            "chapter": 27,
            "verse": 3,
            "name": "Numbers 27:3",
            "text": "Pater noster mortuus est in deserto, nec fuit in seditione, quæ concitata est contra Dominum sub Core, sed in peccato suo mortuus est : hic non habuit mares filios. Cur tollitur nomen illius de familia sua, quia non habuit filium ? date nobis possessionem inter cognatos patris nostri. "
        },
        {
            "chapter": 27,
            "verse": 4,
            "name": "Numbers 27:4",
            "text": "Retulitque Moyses causam earum ad judicium Domini. "
        },
        {
            "chapter": 27,
            "verse": 5,
            "name": "Numbers 27:5",
            "text": "Qui dixit ad eum : "
        },
        {
            "chapter": 27,
            "verse": 6,
            "name": "Numbers 27:6",
            "text": "Justam rem postulant filiæ Salphaad : da eis possessionem inter cognatos patris sui, et ei in hæreditatem succedant. "
        },
        {
            "chapter": 27,
            "verse": 7,
            "name": "Numbers 27:7",
            "text": "Ad filios autem Israël loqueris hæc : "
        },
        {
            "chapter": 27,
            "verse": 8,
            "name": "Numbers 27:8",
            "text": "Homo cum mortuus fuerit absque filio, ad filiam ejus transibit hæreditas. "
        },
        {
            "chapter": 27,
            "verse": 9,
            "name": "Numbers 27:9",
            "text": "Si filiam non habuerit, habebit successores fratres suos. "
        },
        {
            "chapter": 27,
            "verse": 10,
            "name": "Numbers 27:10",
            "text": "Quod si et fratres non fuerint, dabitis hæreditatem fratribus patris ejus. "
        },
        {
            "chapter": 27,
            "verse": 11,
            "name": "Numbers 27:11",
            "text": "Sin autem nec patruos habuerit, dabitur hæreditas his qui ei proximi sunt. Eritque hoc filiis Israël sanctum lege perpetua, sicut præcepit Dominus Moysi.  "
        },
        {
            "chapter": 27,
            "verse": 12,
            "name": "Numbers 27:12",
            "text": " Dixit quoque Dominus ad Moysen : Ascende in montem istum Abarim, et contemplare inde terram, quam daturus sum filiis Israël. "
        },
        {
            "chapter": 27,
            "verse": 13,
            "name": "Numbers 27:13",
            "text": "Cumque videris eam, ibis et tu ad populum tuum, sicut ivit frater tuus Aaron : "
        },
        {
            "chapter": 27,
            "verse": 14,
            "name": "Numbers 27:14",
            "text": "quia offendistis me in deserto Sin in contradictione multitudinis, nec sanctificare me voluistis coram ea super aquas. Hæ sunt aquæ contradictionis in Cades deserti Sin. "
        },
        {
            "chapter": 27,
            "verse": 15,
            "name": "Numbers 27:15",
            "text": "Cui respondit Moyses : "
        },
        {
            "chapter": 27,
            "verse": 16,
            "name": "Numbers 27:16",
            "text": "Provideat Dominus Deus spirituum omnis carnis hominem, qui sit super multitudinem hanc : "
        },
        {
            "chapter": 27,
            "verse": 17,
            "name": "Numbers 27:17",
            "text": "et possit exire et intrare ante eos, et educere eos vel introducere : ne sit populus Domini sicut oves absque pastore. "
        },
        {
            "chapter": 27,
            "verse": 18,
            "name": "Numbers 27:18",
            "text": "Dixitque Dominus ad eum : Tolle Josue filium Nun, virum in quo est spiritus, et pone manum tuam super eum. "
        },
        {
            "chapter": 27,
            "verse": 19,
            "name": "Numbers 27:19",
            "text": "Qui stabit coram Eleazaro sacerdote et omni multitudine : "
        },
        {
            "chapter": 27,
            "verse": 20,
            "name": "Numbers 27:20",
            "text": "et dabis ei præcepta cunctis videntibus, et partem gloriæ tuæ, ut audiat eum omnis synagoga filiorum Israël. "
        },
        {
            "chapter": 27,
            "verse": 21,
            "name": "Numbers 27:21",
            "text": "Pro hoc, si quid agendum erit, Eleazar sacerdos consulet Dominum. Ad verbum ejus egredietur et ingredietur ipse, et omnes filii Israël cum eo, et cetera multitudo. "
        },
        {
            "chapter": 27,
            "verse": 22,
            "name": "Numbers 27:22",
            "text": "Fecit Moyses ut præceperat Dominus : cumque tulisset Josue, statuit eum coram Eleazaro sacerdote et omni frequentia populi. "
        },
        {
            "chapter": 27,
            "verse": 23,
            "name": "Numbers 27:23",
            "text": "Et impositis capiti ejus manibus, cuncta replicavit quæ mandaverat Dominus.   "
        }
    ]
}