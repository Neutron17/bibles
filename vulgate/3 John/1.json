{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 64,
    "book_name": "3 John",
    "chapter": 1,
    "name": "3 John 1",
    "verses": [
        {
            "chapter": 1,
            "verse": 1,
            "name": "3 John 1:1",
            "text": "Senior Gajo carissimo, quem ego diligo in veritate. "
        },
        {
            "chapter": 1,
            "verse": 2,
            "name": "3 John 1:2",
            "text": "Carissime, de omnibus orationem facio prospere te ingredi, et valere sicut prospere agit anima tua.  "
        },
        {
            "chapter": 1,
            "verse": 3,
            "name": "3 John 1:3",
            "text": " Gavisus sum valde venientibus fratribus, et testimonium perhibentibus veritati tuæ, sicut tu in veritate ambulas. "
        },
        {
            "chapter": 1,
            "verse": 4,
            "name": "3 John 1:4",
            "text": "Majorem horum non habeo gratiam, quam ut audiam filios meos in veritate ambulare. "
        },
        {
            "chapter": 1,
            "verse": 5,
            "name": "3 John 1:5",
            "text": "Carissime, fideliter facis quidquid operaris in fratres, et hoc in peregrinos, "
        },
        {
            "chapter": 1,
            "verse": 6,
            "name": "3 John 1:6",
            "text": "qui testimonium reddiderunt caritati tuæ in conspectu ecclesiæ : quos, benefaciens, deduces digne Deo. "
        },
        {
            "chapter": 1,
            "verse": 7,
            "name": "3 John 1:7",
            "text": "Pro nomine enim ejus profecti sunt, nihil accipientes a gentibus. "
        },
        {
            "chapter": 1,
            "verse": 8,
            "name": "3 John 1:8",
            "text": "Nos ergo debemus suscipere hujusmodi, ut cooperatores simus veritatis.  "
        },
        {
            "chapter": 1,
            "verse": 9,
            "name": "3 John 1:9",
            "text": " Scripsissem forsitan ecclesiæ : sed is qui amat primatum gerere in eis, Diotrephes, non recipit nos : "
        },
        {
            "chapter": 1,
            "verse": 10,
            "name": "3 John 1:10",
            "text": "propter hoc si venero, commonebo ejus opera, quæ facit, verbis malignis garriens in nos : et quasi non ei ista sufficiant, neque ipse suscipit fratres : et eos qui suscipiunt, prohibet, et de ecclesia ejicit. "
        },
        {
            "chapter": 1,
            "verse": 11,
            "name": "3 John 1:11",
            "text": "Carissime, noli imitari malum, sed quod bonum est. Qui benefacit, ex Deo est : qui malefacit, non vidit Deum.  "
        },
        {
            "chapter": 1,
            "verse": 12,
            "name": "3 John 1:12",
            "text": " Demetrio testimonium redditur ab omnibus, et ab ipsa veritate, sed et nos testimonium perhibemus : et nosti quoniam testimonium nostrum verum est.  "
        },
        {
            "chapter": 1,
            "verse": 13,
            "name": "3 John 1:13",
            "text": " Multa habui tibi scribere : sed nolui per atramentum et calamum scribere tibi. "
        },
        {
            "chapter": 1,
            "verse": 14,
            "name": "3 John 1:14",
            "text": "Spero autem protinus te videre, et os ad os loquemur. Pax tibi. Salutant te amici. Saluta amicos nominatim.    "
        }
    ]
}