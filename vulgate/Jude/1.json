{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 65,
    "book_name": "Jude",
    "chapter": 1,
    "name": "Jude 1",
    "verses": [
        {
            "chapter": 1,
            "verse": 1,
            "name": "Jude 1:1",
            "text": "Judas Jesu Christi servus, frater autem Jacobi, his qui sunt in Deo Patre dilectis, et Christo Jesu conservatis, et vocatis. "
        },
        {
            "chapter": 1,
            "verse": 2,
            "name": "Jude 1:2",
            "text": "Misericordia vobis, et pax, et caritas adimpleatur.  "
        },
        {
            "chapter": 1,
            "verse": 3,
            "name": "Jude 1:3",
            "text": " Carissimi, omnem sollicitudinem faciens scribendi vobis de communi vestra salute, necesse habui scribere vobis : deprecans supercertari semel traditæ sanctis fidei. "
        },
        {
            "chapter": 1,
            "verse": 4,
            "name": "Jude 1:4",
            "text": "Subintroierunt enim quidam homines (qui olim præscripti sunt in hoc judicium) impii, Dei nostri gratiam transferentes in luxuriam, et solum Dominatorem, et Dominum nostrum Jesum Christum negantes.  "
        },
        {
            "chapter": 1,
            "verse": 5,
            "name": "Jude 1:5",
            "text": " Commonere autem vos volo, scientes semel omnia, quoniam Jesus populum de terra Ægypti salvans, secundo eos, qui non crediderunt, perdidit : "
        },
        {
            "chapter": 1,
            "verse": 6,
            "name": "Jude 1:6",
            "text": "angelos vero, qui non servaverunt suum principatum, sed dereliquerunt suum domicilium, in judicium magni diei, vinculis æternis sub caligine reservavit. "
        },
        {
            "chapter": 1,
            "verse": 7,
            "name": "Jude 1:7",
            "text": "Sicut Sodoma, et Gomorrha, et finitimæ civitates simili modo exfornicatæ, et abeuntes post carnem alteram, factæ sunt exemplum, ignis æterni pœnam sustinentes. "
        },
        {
            "chapter": 1,
            "verse": 8,
            "name": "Jude 1:8",
            "text": "Similiter et hi carnem quidem maculant, dominationem autem spernunt, majestatem autem blasphemant. "
        },
        {
            "chapter": 1,
            "verse": 9,
            "name": "Jude 1:9",
            "text": "Cum Michaël Archangelus cum diabolo disputans altercaretur de Moysi corpore, non est ausus judicium inferre blasphemiæ : sed dixit : Imperet tibi Dominus. "
        },
        {
            "chapter": 1,
            "verse": 10,
            "name": "Jude 1:10",
            "text": "Hi autem quæcumque quidem ignorant, blasphemant : quæcumque autem naturaliter, tamquam muta animalia, norunt, in his corrumpuntur. "
        },
        {
            "chapter": 1,
            "verse": 11,
            "name": "Jude 1:11",
            "text": "Væ illis, quia in via Cain abierunt, et errore Balaam mercede effusi sunt, et in contradictione Core perierunt !  "
        },
        {
            "chapter": 1,
            "verse": 12,
            "name": "Jude 1:12",
            "text": " Hi sunt in epulis suis maculæ, convivantes sine timore, semetipsos pascentes, nubes sine aqua, quæ a ventis circumferentur, arbores autumnales, infructuosæ, bis mortuæ, eradicatæ, "
        },
        {
            "chapter": 1,
            "verse": 13,
            "name": "Jude 1:13",
            "text": "fluctus feri maris, despumantes suas confusiones, sidera errantia : quibus procella tenebrarum servata est in æternum. "
        },
        {
            "chapter": 1,
            "verse": 14,
            "name": "Jude 1:14",
            "text": "Prophetavit autem et de his septimus ab Adam Enoch, dicens : Ecce venit Dominus in sanctis millibus suis "
        },
        {
            "chapter": 1,
            "verse": 15,
            "name": "Jude 1:15",
            "text": "facere judicium contra omnes, et arguere omnes impios de omnibus operibus impietatis eorum, quibus impie egerunt, et de omnibus duris, quæ locuti sunt contra Deum peccatores impii. "
        },
        {
            "chapter": 1,
            "verse": 16,
            "name": "Jude 1:16",
            "text": "Hi sunt murmuratores querulosi, secundum desideria sua ambulantes, et os eorum loquitur superba, mirantes personas quæstus causa. "
        },
        {
            "chapter": 1,
            "verse": 17,
            "name": "Jude 1:17",
            "text": "Vos autem carissimi, memores estote verborum, quæ prædicta sunt ab apostolis Domini nostri Jesu Christi, "
        },
        {
            "chapter": 1,
            "verse": 18,
            "name": "Jude 1:18",
            "text": "qui dicebant vobis, quoniam in novissimo tempore venient illusores, secundum desideria sua ambulantes in impietatibus. "
        },
        {
            "chapter": 1,
            "verse": 19,
            "name": "Jude 1:19",
            "text": "Hi sunt, qui segregant semetipsos, animales, Spiritum non habentes.  "
        },
        {
            "chapter": 1,
            "verse": 20,
            "name": "Jude 1:20",
            "text": " Vos autem carissimi superædificantes vosmetipsos sanctissimæ vestræ fidei, in Spiritu Sancto orantes, "
        },
        {
            "chapter": 1,
            "verse": 21,
            "name": "Jude 1:21",
            "text": "vosmetipsos in dilectione Dei servate, exspectantes misericordiam Domini nostri Jesu Christi in vitam æternam. "
        },
        {
            "chapter": 1,
            "verse": 22,
            "name": "Jude 1:22",
            "text": "Et hos quidem arguite judicatos : "
        },
        {
            "chapter": 1,
            "verse": 23,
            "name": "Jude 1:23",
            "text": "illos vero salvate, de igne rapientes. Aliis autem miseremini in timore : odientes et eam, quæ carnalis est, maculatam tunicam. "
        },
        {
            "chapter": 1,
            "verse": 24,
            "name": "Jude 1:24",
            "text": "Ei autem qui potens est vos conservare sine peccato et constituere ante conspectum gloriæ suæ immaculatos in exsultatione in adventu Domini nostri Jesu Christi, "
        },
        {
            "chapter": 1,
            "verse": 25,
            "name": "Jude 1:25",
            "text": "soli Deo Salvatori nostro, per Jesum Christum Dominum nostrum, gloria et magnificentia, imperium et potestas ante omne sæculum, et nunc, et in omnia sæcula sæculorum. Amen.    "
        }
    ]
}