{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 2,
    "book_name": "Exodus",
    "chapter": 21,
    "name": "Exodus 21",
    "verses": [
        {
            "chapter": 21,
            "verse": 1,
            "name": "Exodus 21:1",
            "text": "Hæc sunt judicia quæ propones eis. "
        },
        {
            "chapter": 21,
            "verse": 2,
            "name": "Exodus 21:2",
            "text": "Si emeris servum hebræum, sex annis serviet tibi : in septimo egredietur liber gratis. "
        },
        {
            "chapter": 21,
            "verse": 3,
            "name": "Exodus 21:3",
            "text": "Cum quali veste intraverit, cum tali exeat : si habens uxorem, et uxor egredietur simul. "
        },
        {
            "chapter": 21,
            "verse": 4,
            "name": "Exodus 21:4",
            "text": "Sin autem dominus dederit illi uxorem, et pepererit filios et filias : mulier et liberi ejus erunt domini sui, ipse vero exibit cum vestitu suo. "
        },
        {
            "chapter": 21,
            "verse": 5,
            "name": "Exodus 21:5",
            "text": "Quod si dixerit servus : Diligo dominum meum et uxorem ac liberos ; non egrediar liber : "
        },
        {
            "chapter": 21,
            "verse": 6,
            "name": "Exodus 21:6",
            "text": "offeret eum dominus diis, et applicabitur ad ostium et postes, perforabitque aurem ejus subula : et erit ei servus in sæculum. "
        },
        {
            "chapter": 21,
            "verse": 7,
            "name": "Exodus 21:7",
            "text": "Si quis vendiderit filiam suam in famulam, non egredietur sicut ancillæ exire consueverunt. "
        },
        {
            "chapter": 21,
            "verse": 8,
            "name": "Exodus 21:8",
            "text": "Si displicuerit oculis domini sui cui tradita fuerat, dimittet eam : populo autem alieno vendendi non habebit potestatem, si spreverit eam. "
        },
        {
            "chapter": 21,
            "verse": 9,
            "name": "Exodus 21:9",
            "text": "Sin autem filio suo desponderit eam, juxta morem filiarum faciet illi. "
        },
        {
            "chapter": 21,
            "verse": 10,
            "name": "Exodus 21:10",
            "text": "Quod si alteram ei acceperit, providebit puellæ nuptias, et vestimenta, et pretium pudicitiæ non negabit. "
        },
        {
            "chapter": 21,
            "verse": 11,
            "name": "Exodus 21:11",
            "text": "Si tria ista non fecerit, egredietur gratis absque pecunia.  "
        },
        {
            "chapter": 21,
            "verse": 12,
            "name": "Exodus 21:12",
            "text": " Qui percusserit hominem volens occidere, morte moriatur. "
        },
        {
            "chapter": 21,
            "verse": 13,
            "name": "Exodus 21:13",
            "text": "Qui autem non est insidiatus, sed Deus illum tradidit in manus ejus, constituam tibi locum in quem fugere debeat. "
        },
        {
            "chapter": 21,
            "verse": 14,
            "name": "Exodus 21:14",
            "text": "Si quis per industriam occiderit proximum suum, et per insidias : ab altari meo evelles eum, ut moriatur. "
        },
        {
            "chapter": 21,
            "verse": 15,
            "name": "Exodus 21:15",
            "text": "Qui percusserit patrem suum aut matrem, morte moriatur. "
        },
        {
            "chapter": 21,
            "verse": 16,
            "name": "Exodus 21:16",
            "text": "Qui furatus fuerit hominem, et vendiderit eum, convictus noxæ, morte moriatur. "
        },
        {
            "chapter": 21,
            "verse": 17,
            "name": "Exodus 21:17",
            "text": "Qui maledixerit patri suo, vel matri, morte moriatur.  "
        },
        {
            "chapter": 21,
            "verse": 18,
            "name": "Exodus 21:18",
            "text": " Si rixati fuerint viri, et percusserit alter proximum suum lapide vel pugno, et ille mortuus non fuerit, sed jacuerit in lectulo : "
        },
        {
            "chapter": 21,
            "verse": 19,
            "name": "Exodus 21:19",
            "text": "si surrexerit, et ambulaverit foris super baculum suum, innocens erit qui percusserit, ita tamen ut operas ejus et impensas in medicos restituat. "
        },
        {
            "chapter": 21,
            "verse": 20,
            "name": "Exodus 21:20",
            "text": "Qui percusserit servum suum, vel ancillam virga, et mortui fuerint in manibus ejus, criminis reus erit. "
        },
        {
            "chapter": 21,
            "verse": 21,
            "name": "Exodus 21:21",
            "text": "Sin autem uno die vel duobus supervixerit, non subjacebit pœnæ, quia pecunia illius est. "
        },
        {
            "chapter": 21,
            "verse": 22,
            "name": "Exodus 21:22",
            "text": "Si rixati fuerint viri, et percusserit quis mulierem prægnantem, et abortivum quidem fecerit, sed ipsa vixerit : subjacebit damno quantum maritus mulieris expetierit, et arbitri judicaverint. "
        },
        {
            "chapter": 21,
            "verse": 23,
            "name": "Exodus 21:23",
            "text": "Sin autem mors ejus fuerit subsecuta, reddet animam pro anima, "
        },
        {
            "chapter": 21,
            "verse": 24,
            "name": "Exodus 21:24",
            "text": "oculum pro oculo, dentem pro dente, manum pro manu, pedem pro pede, "
        },
        {
            "chapter": 21,
            "verse": 25,
            "name": "Exodus 21:25",
            "text": "adustionem pro adustione, vulnus pro vulnere, livorem pro livore. "
        },
        {
            "chapter": 21,
            "verse": 26,
            "name": "Exodus 21:26",
            "text": "Si percusserit quispiam oculum servi sui aut ancillæ, et luscos eos fecerit, dimittet eos liberos pro oculo quem eruit. "
        },
        {
            "chapter": 21,
            "verse": 27,
            "name": "Exodus 21:27",
            "text": "Dentem quoque si excusserit servo vel ancillæ suæ, similiter dimittet eos liberos.  "
        },
        {
            "chapter": 21,
            "verse": 28,
            "name": "Exodus 21:28",
            "text": " Si bos cornu percusserit virum aut mulierem, et mortui fuerint, lapidibus obruetur : et non comedentur carnes ejus, dominus quoque bovis innocens erit. "
        },
        {
            "chapter": 21,
            "verse": 29,
            "name": "Exodus 21:29",
            "text": "Quod si bos cornupeta fuerit ab heri et nudiustertius, et contestati sunt dominum ejus, nec recluserit eum, occideritque virum aut mulierem : et bos lapidibus obruetur, et dominum ejus occident. "
        },
        {
            "chapter": 21,
            "verse": 30,
            "name": "Exodus 21:30",
            "text": "Quod si pretium fuerit ei impositum, dabit pro anima sua quidquid fuerit postulatus. "
        },
        {
            "chapter": 21,
            "verse": 31,
            "name": "Exodus 21:31",
            "text": "Filium quoque et filiam si cornu percusserit, simili sententiæ subjacebit. "
        },
        {
            "chapter": 21,
            "verse": 32,
            "name": "Exodus 21:32",
            "text": "Si servum ancillamque invaserit, triginta siclos argenti domino dabit, bos vero lapidibus opprimetur. "
        },
        {
            "chapter": 21,
            "verse": 33,
            "name": "Exodus 21:33",
            "text": "Si quis aperuerit cisternam, et foderit, et non operuerit eam, cecideritque bos aut asinus in eam, "
        },
        {
            "chapter": 21,
            "verse": 34,
            "name": "Exodus 21:34",
            "text": "reddet dominus cisternæ pretium jumentorum : quod autem mortuum est, ipsius erit. "
        },
        {
            "chapter": 21,
            "verse": 35,
            "name": "Exodus 21:35",
            "text": "Si bos alienus bovem alterius vulneraverit, et ille mortuus fuerit : vendent bovem vivum, et divident pretium, cadaver autem mortui inter se dispertient. "
        },
        {
            "chapter": 21,
            "verse": 36,
            "name": "Exodus 21:36",
            "text": "Sin autem sciebat quod bos cornupeta esset ab heri et nudiustertius, et non custodivit eum dominus suus : reddet bovem pro bove, et cadaver integrum accipiet.   "
        }
    ]
}