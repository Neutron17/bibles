{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 2,
    "book_name": "Exodus",
    "chapter": 19,
    "name": "Exodus 19",
    "verses": [
        {
            "chapter": 19,
            "verse": 1,
            "name": "Exodus 19:1",
            "text": "Mense tertio egressionis Israël de terra Ægypti, in die hac venerunt in solitudinem Sinai. "
        },
        {
            "chapter": 19,
            "verse": 2,
            "name": "Exodus 19:2",
            "text": "Nam profecti de Raphidim, et pervenientes usque in desertum Sinai, castrametati sunt in eodem loco, ibique Israël fixit tentoria e regione montis.  "
        },
        {
            "chapter": 19,
            "verse": 3,
            "name": "Exodus 19:3",
            "text": " Moyses autem ascendit ad Deum : vocavitque eum Dominus de monte, et ait : Hæc dices domui Jacob, et annuntiabis filiis Israël : "
        },
        {
            "chapter": 19,
            "verse": 4,
            "name": "Exodus 19:4",
            "text": "Vos ipsi vidistis quæ fecerim Ægyptiis, quomodo portaverim vos super alas aquilarum, et assumpserim mihi. "
        },
        {
            "chapter": 19,
            "verse": 5,
            "name": "Exodus 19:5",
            "text": "Si ergo audieritis vocem meam, et custodieritis pactum meum, eritis mihi in peculium de cunctis populis : mea est enim omnis terra : "
        },
        {
            "chapter": 19,
            "verse": 6,
            "name": "Exodus 19:6",
            "text": "et vos eritis mihi in regnum sacerdotale, et gens sancta. Hæc sunt verba quæ loqueris ad filios Israël. "
        },
        {
            "chapter": 19,
            "verse": 7,
            "name": "Exodus 19:7",
            "text": "Venit Moyses : et convocatis majoribus natu populi, exposuit omnes sermones quos mandaverat Dominus. "
        },
        {
            "chapter": 19,
            "verse": 8,
            "name": "Exodus 19:8",
            "text": "Responditque omnis populus simul : Cuncta quæ locutus est Dominus, faciemus. Cumque retulisset Moyses verba populi ad Dominum, "
        },
        {
            "chapter": 19,
            "verse": 9,
            "name": "Exodus 19:9",
            "text": "ait ei Dominus : Jam nunc veniam ad te in caligine nubis, ut audiat me populus loquentem ad te, et credat tibi in perpetuum. Nuntiavit ergo Moyses verba populi ad Dominum.  "
        },
        {
            "chapter": 19,
            "verse": 10,
            "name": "Exodus 19:10",
            "text": " Qui dixit ei : Vade ad populum, et sanctifica illos hodie, et cras, laventque vestimenta sua. "
        },
        {
            "chapter": 19,
            "verse": 11,
            "name": "Exodus 19:11",
            "text": "Et sint parati in diem tertium : in die enim tertia descendet Dominus coram omni plebe super montem Sinai. "
        },
        {
            "chapter": 19,
            "verse": 12,
            "name": "Exodus 19:12",
            "text": "Constituesque terminos populo per circuitum, et dices ad eos : Cavete ne ascendatis in montem, nec tangatis fines illius : omnis qui tetigerit montem, morte morietur. "
        },
        {
            "chapter": 19,
            "verse": 13,
            "name": "Exodus 19:13",
            "text": "Manus non tanget eum, sed lapidibus opprimetur, aut confodietur jaculis : sive jumentum fuerit, sive homo, non vivet : cum cœperit clangere buccina, tunc ascendant in montem. "
        },
        {
            "chapter": 19,
            "verse": 14,
            "name": "Exodus 19:14",
            "text": "Descenditque Moyses de monte ad populum, et sanctificavit eum. Cumque lavissent vestimenta sua, "
        },
        {
            "chapter": 19,
            "verse": 15,
            "name": "Exodus 19:15",
            "text": "ait ad eos : Estote parati in diem tertium, et ne appropinquetis uxoribus vestris.  "
        },
        {
            "chapter": 19,
            "verse": 16,
            "name": "Exodus 19:16",
            "text": " Jamque advenerat tertius dies, et mane inclaruerat : et ecce cœperunt audiri tonitrua, ac micare fulgura, et nubes densissima operire montem, clangorque buccinæ vehementius perstrepebat : et timuit populus qui erat in castris. "
        },
        {
            "chapter": 19,
            "verse": 17,
            "name": "Exodus 19:17",
            "text": "Cumque eduxisset eos Moyses in occursum Dei de loco castrorum, steterunt ad radices montis. "
        },
        {
            "chapter": 19,
            "verse": 18,
            "name": "Exodus 19:18",
            "text": "Totus autem mons Sinai fumabat, eo quod descendisset Dominus super eum in igne : et ascenderet fumus ex eo quasi de fornace, eratque omnis mons terribilis. "
        },
        {
            "chapter": 19,
            "verse": 19,
            "name": "Exodus 19:19",
            "text": "Et sonitus buccinæ paulatim crescebat in majus, et prolixius tendebatur : Moyses loquebatur, et Deus respondebat ei. "
        },
        {
            "chapter": 19,
            "verse": 20,
            "name": "Exodus 19:20",
            "text": "Descenditque Dominus super montem Sinai in ipso montis vertice, et vocavit Moysen in cacumen ejus. Quo cum ascendisset, "
        },
        {
            "chapter": 19,
            "verse": 21,
            "name": "Exodus 19:21",
            "text": "dixit ad eum : Descende, et contestare populum : ne forte velit transcendere terminos ad videndum Dominum, et pereat ex eis plurima multitudo. "
        },
        {
            "chapter": 19,
            "verse": 22,
            "name": "Exodus 19:22",
            "text": "Sacerdotes quoque qui accedunt ad Dominum, sanctificentur, ne percutiat eos. "
        },
        {
            "chapter": 19,
            "verse": 23,
            "name": "Exodus 19:23",
            "text": "Dixitque Moyses ad Dominum : Non poterit vulgus ascendere in montem Sinai : tu enim testificatus es, et jussisti, dicens : Pone terminos circa montem, et sanctifica illum. "
        },
        {
            "chapter": 19,
            "verse": 24,
            "name": "Exodus 19:24",
            "text": "Cui ait Dominus : Vade, descende : ascendesque tu, et Aaron tecum : sacerdotes autem et populus ne transeant terminos, nec ascendant ad Dominum, ne forte interficiat illos. "
        },
        {
            "chapter": 19,
            "verse": 25,
            "name": "Exodus 19:25",
            "text": "Descenditque Moyses ad populum, et omnia narravit eis.   "
        }
    ]
}