{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 2,
    "book_name": "Exodus",
    "chapter": 7,
    "name": "Exodus 7",
    "verses": [
        {
            "chapter": 7,
            "verse": 1,
            "name": "Exodus 7:1",
            "text": "Dixitque Dominus ad Moysen : Ecce constitui te Deum Pharaonis : et Aaron frater tuus erit propheta tuus. "
        },
        {
            "chapter": 7,
            "verse": 2,
            "name": "Exodus 7:2",
            "text": "Tu loqueris ei omnia quæ mando tibi : et ille loquetur ad Pharaonem, ut dimittat filios Israël de terra sua. "
        },
        {
            "chapter": 7,
            "verse": 3,
            "name": "Exodus 7:3",
            "text": "Sed ego indurabo cor ejus, et multiplicabo signa et ostenta mea in terra Ægypti, "
        },
        {
            "chapter": 7,
            "verse": 4,
            "name": "Exodus 7:4",
            "text": "et non audiet vos : immittamque manum meam super Ægyptum, et educam exercitum et populum meum filios Israël de terra Ægypti per judicia maxima. "
        },
        {
            "chapter": 7,
            "verse": 5,
            "name": "Exodus 7:5",
            "text": "Et scient Ægyptii quia ego sum Dominus qui extenderim manum meam super Ægyptum, et eduxerim filios Israël de medio eorum. "
        },
        {
            "chapter": 7,
            "verse": 6,
            "name": "Exodus 7:6",
            "text": "Fecit itaque Moyses et Aaron sicut præceperat Dominus : ita egerunt. "
        },
        {
            "chapter": 7,
            "verse": 7,
            "name": "Exodus 7:7",
            "text": "Erat autem Moyses octoginta annorum, et Aaron octoginta trium, quando locuti sunt ad Pharaonem.  "
        },
        {
            "chapter": 7,
            "verse": 8,
            "name": "Exodus 7:8",
            "text": " Dixitque Dominus ad Moysen et Aaron : "
        },
        {
            "chapter": 7,
            "verse": 9,
            "name": "Exodus 7:9",
            "text": "Cum dixerit vobis Pharao, Ostendite signa : dices ad Aaron : Tolle virgam tuam, et projice eam coram Pharaone, ac vertetur in colubrum. "
        },
        {
            "chapter": 7,
            "verse": 10,
            "name": "Exodus 7:10",
            "text": "Ingressi itaque Moyses et Aaron ad Pharaonem, fecerunt sicut præceperat Dominus : tulitque Aaron virgam coram Pharaone et servis ejus, quæ versa est in colubrum. "
        },
        {
            "chapter": 7,
            "verse": 11,
            "name": "Exodus 7:11",
            "text": "Vocavit autem Pharao sapientes et maleficos : et fecerunt etiam ipsi per incantationes ægyptiacas et arcana quædam similiter. "
        },
        {
            "chapter": 7,
            "verse": 12,
            "name": "Exodus 7:12",
            "text": "Projeceruntque singuli virgas suas, quæ versæ sunt in dracones : sed devoravit virga Aaron virgas eorum. "
        },
        {
            "chapter": 7,
            "verse": 13,
            "name": "Exodus 7:13",
            "text": "Induratumque est cor Pharaonis, et non audivit eos, sicut præceperat Dominus.  "
        },
        {
            "chapter": 7,
            "verse": 14,
            "name": "Exodus 7:14",
            "text": " Dixit autem Dominus ad Moysen : Ingravatum est cor Pharaonis : non vult dimittere populum. "
        },
        {
            "chapter": 7,
            "verse": 15,
            "name": "Exodus 7:15",
            "text": "Vade ad eum mane, ecce egredietur ad aquas : et stabis in occursum ejus super ripam fluminis : et virgam quæ conversa est in draconem, tolles in manu tua. "
        },
        {
            "chapter": 7,
            "verse": 16,
            "name": "Exodus 7:16",
            "text": "Dicesque ad eum : Dominus Deus Hebræorum misit me ad te, dicens : Dimitte populum meum ut sacrificet mihi in deserto : et usque ad præsens audire noluisti. "
        },
        {
            "chapter": 7,
            "verse": 17,
            "name": "Exodus 7:17",
            "text": "Hæc igitur dicit Dominus : In hoc scies quod sim Dominus : ecce percutiam virga, quæ in manu mea est, aquam fluminis, et vertetur in sanguinem. "
        },
        {
            "chapter": 7,
            "verse": 18,
            "name": "Exodus 7:18",
            "text": "Pisces quoque, qui sunt in fluvio, morientur, et computrescent aquæ, et affligentur Ægyptii bibentes aquam fluminis. "
        },
        {
            "chapter": 7,
            "verse": 19,
            "name": "Exodus 7:19",
            "text": "Dixit quoque Dominus ad Moysen : Dic ad Aaron : Tolle virgam tuam, et extende manum tuam super aquas Ægypti, et super fluvios eorum, et rivos ac paludes, et omnes lacus aquarum, ut vertantur in sanguinem : et sit cruor in omni terra Ægypti, tam in ligneis vasis quam in saxeis. "
        },
        {
            "chapter": 7,
            "verse": 20,
            "name": "Exodus 7:20",
            "text": "Feceruntque Moyses et Aaron sicut præceperat Dominus : et elevans virgam percussit aquam fluminis coram Pharaone et servis ejus : quæ versa est in sanguinem. "
        },
        {
            "chapter": 7,
            "verse": 21,
            "name": "Exodus 7:21",
            "text": "Et pisces, qui erant in flumine, mortui sunt : computruitque fluvius, et non poterant Ægyptii bibere aquam fluminis, et fuit sanguis in tota terra Ægypti. "
        },
        {
            "chapter": 7,
            "verse": 22,
            "name": "Exodus 7:22",
            "text": "Feceruntque similiter malefici Ægyptiorum incantationibus suis : et induratum est cor Pharaonis, nec audivit eos, sicut præceperat Dominus. "
        },
        {
            "chapter": 7,
            "verse": 23,
            "name": "Exodus 7:23",
            "text": "Avertitque se, et ingressus est domum suam, nec apposuit cor etiam hac vice. "
        },
        {
            "chapter": 7,
            "verse": 24,
            "name": "Exodus 7:24",
            "text": "Foderunt autem omnes Ægyptii per circuitum fluminis aquam ut biberent : non enim poterant bibere de aqua fluminis. "
        },
        {
            "chapter": 7,
            "verse": 25,
            "name": "Exodus 7:25",
            "text": "Impletique sunt septem dies, postquam percussit Dominus fluvium.   "
        }
    ]
}