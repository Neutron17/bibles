{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 2,
    "book_name": "Exodus",
    "chapter": 15,
    "name": "Exodus 15",
    "verses": [
        {
            "chapter": 15,
            "verse": 1,
            "name": "Exodus 15:1",
            "text": "Tunc cecinit Moyses et filii Israël carmen hoc Domino, et dixerunt :   Cantemus Domino : gloriose enim magnificatus est,  equum et ascensorem dejecit in mare. "
        },
        {
            "chapter": 15,
            "verse": 2,
            "name": "Exodus 15:2",
            "text": " Fortitudo mea, et laus mea Dominus,  et factus est mihi in salutem :  iste Deus meus, et glorificabo eum :  Deus patris mei, et exaltabo eum. "
        },
        {
            "chapter": 15,
            "verse": 3,
            "name": "Exodus 15:3",
            "text": " Dominus quasi vir pugnator,  Omnipotens nomen ejus, "
        },
        {
            "chapter": 15,
            "verse": 4,
            "name": "Exodus 15:4",
            "text": " currus Pharaonis et exercitum ejus projecit in mare :  electi principes ejus submersi sunt in mari Rubro. "
        },
        {
            "chapter": 15,
            "verse": 5,
            "name": "Exodus 15:5",
            "text": " Abyssi operuerunt eos ;  descenderunt in profundum quasi lapis. "
        },
        {
            "chapter": 15,
            "verse": 6,
            "name": "Exodus 15:6",
            "text": " Dextera tua, Domine, magnificata est in fortitudine :  dextera tua, Domine, percussit inimicum. "
        },
        {
            "chapter": 15,
            "verse": 7,
            "name": "Exodus 15:7",
            "text": " Et in multitudine gloriæ tuæ deposuisti adversarios tuos :  misisti iram tuam, quæ devoravit eos sicut stipulam. "
        },
        {
            "chapter": 15,
            "verse": 8,
            "name": "Exodus 15:8",
            "text": " Et in spiritu furoris tui congregatæ sunt aquæ :  stetit unda fluens, congregata sunt abyssi in medio mari. "
        },
        {
            "chapter": 15,
            "verse": 9,
            "name": "Exodus 15:9",
            "text": " Dixit inimicus : Persequar et comprehendam,  dividam spolia, implebitur anima mea :  evaginabo gladium meum, interficiet eos manus mea. "
        },
        {
            "chapter": 15,
            "verse": 10,
            "name": "Exodus 15:10",
            "text": " Flavit spiritus tuus, et operuit eos mare :  submersi sunt quasi plumbum in aquis vehementibus. "
        },
        {
            "chapter": 15,
            "verse": 11,
            "name": "Exodus 15:11",
            "text": " Quis similis tui in fortibus, Domine ?  quis similis tui, magnificus in sanctitate,  terribilis atque laudabilis, faciens mirabilia ? "
        },
        {
            "chapter": 15,
            "verse": 12,
            "name": "Exodus 15:12",
            "text": " Extendisti manum tuam, et devoravit eos terra. "
        },
        {
            "chapter": 15,
            "verse": 13,
            "name": "Exodus 15:13",
            "text": " Dux fuisti in misericordia tua populo quem redemisti :  et portasti eum in fortitudine tua, ad habitaculum sanctum tuum. "
        },
        {
            "chapter": 15,
            "verse": 14,
            "name": "Exodus 15:14",
            "text": " Ascenderunt populi, et irati sunt :  dolores obtinuerunt habitatores Philisthiim. "
        },
        {
            "chapter": 15,
            "verse": 15,
            "name": "Exodus 15:15",
            "text": " Tunc conturbati sunt principes Edom,  robustos Moab obtinuit tremor :  obriguerunt omnes habitatores Chanaan. "
        },
        {
            "chapter": 15,
            "verse": 16,
            "name": "Exodus 15:16",
            "text": " Irruat super eos formido et pavor, in magnitudine brachii tui :  fiant immobiles quasi lapis,  donec pertranseat populus tuus, Domine,  donec pertranseat populus tuus iste, quem possedisti. "
        },
        {
            "chapter": 15,
            "verse": 17,
            "name": "Exodus 15:17",
            "text": " Introduces eos, et plantabis in monte hæreditatis tuæ,  firmissimo habitaculo tuo quod operatus es, Domine :  sanctuarium tuum, Domine, quod firmaverunt manus tuæ. "
        },
        {
            "chapter": 15,
            "verse": 18,
            "name": "Exodus 15:18",
            "text": " Dominus regnabit in æternum et ultra. "
        },
        {
            "chapter": 15,
            "verse": 19,
            "name": "Exodus 15:19",
            "text": " Ingressus est enim eques Pharao  cum curribus et equitibus ejus in mare :  et reduxit super eos Dominus  aquas maris :  filii autem Israël ambulaverunt per siccum in medio ejus. "
        },
        {
            "chapter": 15,
            "verse": 20,
            "name": "Exodus 15:20",
            "text": "Sumpsit ergo Maria prophetissa, soror Aaron, tympanum in manu sua : egressæque sunt omnes mulieres post eam cum tympanis et choris, "
        },
        {
            "chapter": 15,
            "verse": 21,
            "name": "Exodus 15:21",
            "text": "quibus præcinebat, dicens :  Cantemus Domino, gloriose enim magnificatus est :  equum et ascensorem ejus dejecit in mare.  "
        },
        {
            "chapter": 15,
            "verse": 22,
            "name": "Exodus 15:22",
            "text": " Tulit autem Moyses Israël de mari Rubro, et egressi sunt in desertum Sur : ambulaveruntque tribus diebus per solitudinem, et non inveniebant aquam. "
        },
        {
            "chapter": 15,
            "verse": 23,
            "name": "Exodus 15:23",
            "text": "Et venerunt in Mara, nec poterant bibere aquas de Mara, eo quod essent amaræ : unde et congruum loco nomen imposuit, vocans illum Mara, id est, amaritudinem. "
        },
        {
            "chapter": 15,
            "verse": 24,
            "name": "Exodus 15:24",
            "text": "Et murmuravit populus contra Moysen, dicens : Quid bibemus ? "
        },
        {
            "chapter": 15,
            "verse": 25,
            "name": "Exodus 15:25",
            "text": "At ille clamavit ad Dominum, qui ostendit ei lignum : quod cum misisset in aquas, in dulcedinem versæ sunt : ibi constituit ei præcepta, atque judicia, et ibi tentavit eum, "
        },
        {
            "chapter": 15,
            "verse": 26,
            "name": "Exodus 15:26",
            "text": "dicens : Si audieris vocem Domini Dei tui, et quod rectum est coram eo feceris, et obedieris mandatis ejus, custodierisque omnia præcepta illius, cunctum languorem, quem posui in Ægypto, non inducam super te : ego enim Dominus sanator tuus. "
        },
        {
            "chapter": 15,
            "verse": 27,
            "name": "Exodus 15:27",
            "text": "Venerunt autem in Elim filii Israël, ubi erant duodecim fontes aquarum, et septuaginta palmæ : et castrametati sunt juxta aquas.   "
        }
    ]
}