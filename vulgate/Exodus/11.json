{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 2,
    "book_name": "Exodus",
    "chapter": 11,
    "name": "Exodus 11",
    "verses": [
        {
            "chapter": 11,
            "verse": 1,
            "name": "Exodus 11:1",
            "text": "Et dixit Dominus ad Moysen : Adhuc una plaga tangam Pharaonem et Ægyptum, et post hæc dimittet vos, et exire compellet. "
        },
        {
            "chapter": 11,
            "verse": 2,
            "name": "Exodus 11:2",
            "text": "Dices ergo omni plebi ut postulet vir ab amico suo, et mulier a vicina sua, vasa argentea et aurea. "
        },
        {
            "chapter": 11,
            "verse": 3,
            "name": "Exodus 11:3",
            "text": "Dabit autem Dominus gratiam populo suo coram Ægyptiis. Fuitque Moyses vir magnus valde in terra Ægypti coram servis Pharaonis et omni populo. "
        },
        {
            "chapter": 11,
            "verse": 4,
            "name": "Exodus 11:4",
            "text": "Et ait : Hæc dicit Dominus : Media nocte egrediar in Ægyptum : "
        },
        {
            "chapter": 11,
            "verse": 5,
            "name": "Exodus 11:5",
            "text": "et morietur omne primogenitum in terra Ægyptiorum, a primogenito Pharaonis, qui sedet in solio ejus, usque ad primogenitum ancillæ quæ est ad molam, et omnia primogenita jumentorum. "
        },
        {
            "chapter": 11,
            "verse": 6,
            "name": "Exodus 11:6",
            "text": "Eritque clamor magnus in universa terra Ægypti, qualis nec ante fuit, nec postea futurus est. "
        },
        {
            "chapter": 11,
            "verse": 7,
            "name": "Exodus 11:7",
            "text": "Apud omnes autem filios Israël non mutiet canis ab homine usque ad pecus : ut sciatis quanto miraculo dividat Dominus Ægyptios et Israël. "
        },
        {
            "chapter": 11,
            "verse": 8,
            "name": "Exodus 11:8",
            "text": "Descendentque omnes servi tui isti ad me, et adorabunt me, dicentes : Egredere tu, et omnis populus qui subjectus est tibi : post hæc egrediemur. "
        },
        {
            "chapter": 11,
            "verse": 9,
            "name": "Exodus 11:9",
            "text": "Et exivit a Pharaone iratus nimis. Dixit autem Dominus ad Moysen : Non audiet vos Pharao ut multa signa fiant in terra Ægypti. "
        },
        {
            "chapter": 11,
            "verse": 10,
            "name": "Exodus 11:10",
            "text": "Moyses autem et Aaron fecerunt omnia ostenta, quæ scripta sunt, coram Pharaone. Et induravit Dominus cor Pharaonis, nec dimisit filios Israël de terra sua.   "
        }
    ]
}