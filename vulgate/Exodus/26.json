{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 2,
    "book_name": "Exodus",
    "chapter": 26,
    "name": "Exodus 26",
    "verses": [
        {
            "chapter": 26,
            "verse": 1,
            "name": "Exodus 26:1",
            "text": "Tabernaculum vero ita facies : decem cortinas de bysso retorta, et hyacintho, ac purpura, coccoque bis tincto, variatas opere plumario facies. "
        },
        {
            "chapter": 26,
            "verse": 2,
            "name": "Exodus 26:2",
            "text": "Longitudo cortinæ unius habebit viginti octo cubitos : latitudo, quatuor cubitorum erit. Unius mensuræ fient universa tentoria. "
        },
        {
            "chapter": 26,
            "verse": 3,
            "name": "Exodus 26:3",
            "text": "Quinque cortinæ sibi jungentur mutuo, et aliæ quinque nexu simili cohærebunt. "
        },
        {
            "chapter": 26,
            "verse": 4,
            "name": "Exodus 26:4",
            "text": "Ansulas hyacinthinas in lateribus ac summitatibus facies cortinarum, ut possint invicem copulari. "
        },
        {
            "chapter": 26,
            "verse": 5,
            "name": "Exodus 26:5",
            "text": "Quinquagenas ansulas cortina habebit in utraque parte, ita insertas ut ansa contra ansam veniat, et altera alteri possit aptari. "
        },
        {
            "chapter": 26,
            "verse": 6,
            "name": "Exodus 26:6",
            "text": "Facies et quinquaginta circulos aureos quibus cortinarum vela jungenda sunt, ut unum tabernaculum fiat. "
        },
        {
            "chapter": 26,
            "verse": 7,
            "name": "Exodus 26:7",
            "text": "Facies et saga cilicina undecim, ad operiendum tectum tabernaculi. "
        },
        {
            "chapter": 26,
            "verse": 8,
            "name": "Exodus 26:8",
            "text": "Longitudo sagi unius habebit triginta cubitos, et latitudo, quatuor : æqua erit mensura sagorum omnium. "
        },
        {
            "chapter": 26,
            "verse": 9,
            "name": "Exodus 26:9",
            "text": "E quibus quinque junges seorsum, et sex sibi mutuo copulabis, ita ut sextum sagum in fronte tecti duplices. "
        },
        {
            "chapter": 26,
            "verse": 10,
            "name": "Exodus 26:10",
            "text": "Facies et quinquaginta ansas in ora sagi unius, ut conjungi cum altero queat, et quinquaginta ansas in ora sagi alterius, ut cum altero copuletur. "
        },
        {
            "chapter": 26,
            "verse": 11,
            "name": "Exodus 26:11",
            "text": "Facies et quinquaginta fibulas æneas quibus jungantur ansæ, ut unum ex omnibus operimentum fiat. "
        },
        {
            "chapter": 26,
            "verse": 12,
            "name": "Exodus 26:12",
            "text": "Quod autem superfuerit in sagis quæ parantur tecto, id est unum sagum quod amplius est, ex medietate ejus operies posteriora tabernaculi. "
        },
        {
            "chapter": 26,
            "verse": 13,
            "name": "Exodus 26:13",
            "text": "Et cubitus ex una parte pendebit, et alter ex altera qui plus est in sagorum longitudine, utrumque latus tabernaculi protegens. "
        },
        {
            "chapter": 26,
            "verse": 14,
            "name": "Exodus 26:14",
            "text": "Facies et operimentum aliud tecto de pellibus arietum rubricatis : et super hoc rursum aliud operimentum de janthinis pellibus. "
        },
        {
            "chapter": 26,
            "verse": 15,
            "name": "Exodus 26:15",
            "text": "Facies et tabulas stantes tabernaculi de lignis setim, "
        },
        {
            "chapter": 26,
            "verse": 16,
            "name": "Exodus 26:16",
            "text": "quæ singulæ denos cubitos in longitudine habeant, et in latitudine singulos ac semissem. "
        },
        {
            "chapter": 26,
            "verse": 17,
            "name": "Exodus 26:17",
            "text": "In lateribus tabulæ, duæ incastraturæ fient, quibus tabula alteri tabulæ connectatur : atque in hunc modum cunctæ tabulæ parabuntur. "
        },
        {
            "chapter": 26,
            "verse": 18,
            "name": "Exodus 26:18",
            "text": "Quarum viginti erunt in latere meridiano quod vergit ad austrum. "
        },
        {
            "chapter": 26,
            "verse": 19,
            "name": "Exodus 26:19",
            "text": "Quibus quadraginta bases argenteas fundes, ut binæ bases singulis tabulis per duos angulos subjiciantur. "
        },
        {
            "chapter": 26,
            "verse": 20,
            "name": "Exodus 26:20",
            "text": "In latere quoque secundo tabernaculi quod vergit ad aquilonem, viginti tabulæ erunt, "
        },
        {
            "chapter": 26,
            "verse": 21,
            "name": "Exodus 26:21",
            "text": "quadraginta habentes bases argenteas, binæ bases singulis tabulis supponentur. "
        },
        {
            "chapter": 26,
            "verse": 22,
            "name": "Exodus 26:22",
            "text": "Ad occidentalem vero plagam tabernaculi facies sex tabulas, "
        },
        {
            "chapter": 26,
            "verse": 23,
            "name": "Exodus 26:23",
            "text": "et rursum alias duas quæ in angulis erigantur post tergum tabernaculi. "
        },
        {
            "chapter": 26,
            "verse": 24,
            "name": "Exodus 26:24",
            "text": "Eruntque conjunctæ a deorsum usque sursum, et una omnes compago retinebit. Duabus quoque tabulis quæ in angulis ponendæ sunt, similis junctura servabitur. "
        },
        {
            "chapter": 26,
            "verse": 25,
            "name": "Exodus 26:25",
            "text": "Et erunt simul tabulæ octo, bases earum argenteæ sedecim, duabus basibus per unam tabulam supputatis. "
        },
        {
            "chapter": 26,
            "verse": 26,
            "name": "Exodus 26:26",
            "text": "Facies et vectes de lignis setim quinque ad continendas tabulas in uno latere tabernaculi, "
        },
        {
            "chapter": 26,
            "verse": 27,
            "name": "Exodus 26:27",
            "text": "et quinque alios in altero, et ejusdem numeri ad occidentalem plagam : "
        },
        {
            "chapter": 26,
            "verse": 28,
            "name": "Exodus 26:28",
            "text": "qui mittentur per medias tabulas a summo usque ad summum. "
        },
        {
            "chapter": 26,
            "verse": 29,
            "name": "Exodus 26:29",
            "text": "Ipsas quoque tabulas deaurabis, et fundes in eis annulos aureos per quos vectes tabulata contineant : quos operies laminis aureis. "
        },
        {
            "chapter": 26,
            "verse": 30,
            "name": "Exodus 26:30",
            "text": "Et eriges tabernaculum juxta exemplar quod tibi in monte monstratum est.  "
        },
        {
            "chapter": 26,
            "verse": 31,
            "name": "Exodus 26:31",
            "text": " Facies et velum de hyacintho, et purpura, coccoque bis tincto, et bysso retorta, opere plumario et pulchra varietate contextum : "
        },
        {
            "chapter": 26,
            "verse": 32,
            "name": "Exodus 26:32",
            "text": "quod appendes ante quatuor columnas de lignis setim, quæ ipsæ quidem deauratæ erunt, et habebunt capita aurea, sed bases argenteas. "
        },
        {
            "chapter": 26,
            "verse": 33,
            "name": "Exodus 26:33",
            "text": "Inseretur autem velum per circulos, intra quod pones arcam testimonii, quo et sanctuarium, et sanctuarii sanctuaria dividentur. "
        },
        {
            "chapter": 26,
            "verse": 34,
            "name": "Exodus 26:34",
            "text": "Pones et propitiatorium super arcam testimonii in Sancto sanctorum, "
        },
        {
            "chapter": 26,
            "verse": 35,
            "name": "Exodus 26:35",
            "text": "mensamque extra velum, et contra mensam candelabrum in latere tabernaculi meridiano : mensa enim stabit in parte aquilonis. "
        },
        {
            "chapter": 26,
            "verse": 36,
            "name": "Exodus 26:36",
            "text": "Facies et tentorium in introitu tabernaculi de hyacintho, et purpura, coccoque bis tincto, et bysso retorta, opere plumarii. "
        },
        {
            "chapter": 26,
            "verse": 37,
            "name": "Exodus 26:37",
            "text": "Et quinque columnas deaurabis lignorum setim, ante quas ducetur tentorium : quarum erunt capita aurea, et bases æneæ.   "
        }
    ]
}