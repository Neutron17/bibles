{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 2,
    "book_name": "Exodus",
    "chapter": 24,
    "name": "Exodus 24",
    "verses": [
        {
            "chapter": 24,
            "verse": 1,
            "name": "Exodus 24:1",
            "text": "Moysi quoque dixit : Ascende ad Dominum tu, et Aaron, Nadab et Abiu, et septuaginta senes ex Israël, et adorabitis procul. "
        },
        {
            "chapter": 24,
            "verse": 2,
            "name": "Exodus 24:2",
            "text": "Solusque Moyses ascendet ad Dominum, et illi non appropinquabunt : nec populus ascendet cum eo. "
        },
        {
            "chapter": 24,
            "verse": 3,
            "name": "Exodus 24:3",
            "text": "Venit ergo Moyses et narravit plebi omnia verba Domini, atque judicia : responditque omnis populus una voce : Omnia verba Domini, quæ locutus est, faciemus. "
        },
        {
            "chapter": 24,
            "verse": 4,
            "name": "Exodus 24:4",
            "text": "Scripsit autem Moyses universos sermones Domini : et mane consurgens, ædificavit altare ad radices montis, et duodecim titulos per duodecim tribus Israël. "
        },
        {
            "chapter": 24,
            "verse": 5,
            "name": "Exodus 24:5",
            "text": "Misitque juvenes de filiis Israël, et obtulerunt holocausta, immolaveruntque victimas pacificas Domino, vitulos. "
        },
        {
            "chapter": 24,
            "verse": 6,
            "name": "Exodus 24:6",
            "text": "Tulit itaque Moyses dimidiam partem sanguinis, et misit in crateras : partem autem residuam fudit super altare. "
        },
        {
            "chapter": 24,
            "verse": 7,
            "name": "Exodus 24:7",
            "text": "Assumensque volumen fœderis, legit audiente populo : qui dixerunt : Omnia quæ locutus est Dominus, faciemus, et erimus obedientes. "
        },
        {
            "chapter": 24,
            "verse": 8,
            "name": "Exodus 24:8",
            "text": "Ille vero sumptum sanguinem respersit in populum, et ait : Hic est sanguis fœderis quod pepigit Dominus vobiscum super cunctis sermonibus his.  "
        },
        {
            "chapter": 24,
            "verse": 9,
            "name": "Exodus 24:9",
            "text": " Ascenderuntque Moyses et Aaron, Nadab et Abiu, et septuaginta de senioribus Israël : "
        },
        {
            "chapter": 24,
            "verse": 10,
            "name": "Exodus 24:10",
            "text": "et viderunt Deum Israël : et sub pedibus ejus quasi opus lapidis sapphirini, et quasi cælum, cum serenum est. "
        },
        {
            "chapter": 24,
            "verse": 11,
            "name": "Exodus 24:11",
            "text": "Nec super eos qui procul recesserant de filiis Israël, misit manum suam, videruntque Deum, et comederunt, ac biberunt. "
        },
        {
            "chapter": 24,
            "verse": 12,
            "name": "Exodus 24:12",
            "text": "Dixit autem Dominus ad Moysen : Ascende ad me in montem, et esto ibi : daboque tibi tabulas lapideas, et legem, ac mandata quæ scripsi : ut doceas eos. "
        },
        {
            "chapter": 24,
            "verse": 13,
            "name": "Exodus 24:13",
            "text": "Surrexerunt Moyses et Josue minister ejus : ascendensque Moyses in montem Dei, "
        },
        {
            "chapter": 24,
            "verse": 14,
            "name": "Exodus 24:14",
            "text": "senioribus ait : Expectate hic donec revertamur ad vos. Habetis Aaron et Hur vobiscum : si quid natum fuerit quæstionis, referetis ad eos. "
        },
        {
            "chapter": 24,
            "verse": 15,
            "name": "Exodus 24:15",
            "text": "Cumque ascendisset Moyses, operuit nubes montem, "
        },
        {
            "chapter": 24,
            "verse": 16,
            "name": "Exodus 24:16",
            "text": "et habitavit gloria Domini super Sinai, tegens illum nube sex diebus : septimo autem die vocavit eum de medio caliginis. "
        },
        {
            "chapter": 24,
            "verse": 17,
            "name": "Exodus 24:17",
            "text": "Erat autem species gloriæ Domini quasi ignis ardens super verticem montis in conspectu filiorum Israël. "
        },
        {
            "chapter": 24,
            "verse": 18,
            "name": "Exodus 24:18",
            "text": "Ingressusque Moyses medium nebulæ, ascendit in montem : et fuit ibi quadraginta diebus, et quadraginta noctibus.   "
        }
    ]
}