{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 2,
    "book_name": "Exodus",
    "chapter": 3,
    "name": "Exodus 3",
    "verses": [
        {
            "chapter": 3,
            "verse": 1,
            "name": "Exodus 3:1",
            "text": "Moyses autem pascebat oves Jethro soceri sui sacerdotis Madian : cumque minasset gregem ad interiora deserti, venit ad montem Dei Horeb. "
        },
        {
            "chapter": 3,
            "verse": 2,
            "name": "Exodus 3:2",
            "text": "Apparuitque ei Dominus in flamma ignis de medio rubi : et videbat quod rubus arderet, et non combureretur. "
        },
        {
            "chapter": 3,
            "verse": 3,
            "name": "Exodus 3:3",
            "text": "Dixit ergo Moyses : Vadam, et videbo visionem hanc magnam, quare non comburatur rubus. "
        },
        {
            "chapter": 3,
            "verse": 4,
            "name": "Exodus 3:4",
            "text": "Cernens autem Dominus quod pergeret ad videndum, vocavit eum de medio rubi, et ait : Moyses, Moyses. Qui respondit : Adsum. "
        },
        {
            "chapter": 3,
            "verse": 5,
            "name": "Exodus 3:5",
            "text": "At ille : Ne appropies, inquit, huc : solve calceamentum de pedibus tuis : locus enim, in quo stas, terra sancta est. "
        },
        {
            "chapter": 3,
            "verse": 6,
            "name": "Exodus 3:6",
            "text": "Et ait : Ego sum Deus patris tui, Deus Abraham, Deus Isaac et Deus Jacob. Abscondit Moyses faciem suam : non enim audebat aspicere contra Deum. "
        },
        {
            "chapter": 3,
            "verse": 7,
            "name": "Exodus 3:7",
            "text": "Cui ait Dominus : Vidi afflictionem populi mei in Ægypto, et clamorem ejus audivi propter duritiam eorum qui præsunt operibus : "
        },
        {
            "chapter": 3,
            "verse": 8,
            "name": "Exodus 3:8",
            "text": "et sciens dolorem ejus, descendi ut liberem eum de manibus Ægyptiorum, et educam de terra illa in terram bonam, et spatiosam, in terram quæ fluit lacte et melle, ad loca Chananæi et Hethæi, et Amorrhæi, et Pherezæi, et Hevæi, et Jebusæi. "
        },
        {
            "chapter": 3,
            "verse": 9,
            "name": "Exodus 3:9",
            "text": "Clamor ergo filiorum Israël venit ad me : vidique afflictionem eorum, qua ab Ægyptiis opprimuntur. "
        },
        {
            "chapter": 3,
            "verse": 10,
            "name": "Exodus 3:10",
            "text": "Sed veni, et mittam te ad Pharaonem, ut educas populum meum, filios Israël, de Ægypto.  "
        },
        {
            "chapter": 3,
            "verse": 11,
            "name": "Exodus 3:11",
            "text": " Dixitque Moyses ad Deum : Quis sum ego ut vadam ad Pharaonem, et educam filios Israël de Ægypto ? "
        },
        {
            "chapter": 3,
            "verse": 12,
            "name": "Exodus 3:12",
            "text": "Qui dixit ei : Ego ero tecum : et hoc habebis signum, quod miserim te : cum eduxeris populum meum de Ægypto, immolabis Deo super montem istum. "
        },
        {
            "chapter": 3,
            "verse": 13,
            "name": "Exodus 3:13",
            "text": "Ait Moyses ad Deum : Ecce ego vadam ad filios Israël, et dicam eis : Deus patrum vestrorum misit me ad vos. Si dixerint mihi : Quod est nomen ejus ? quid dicam eis ? "
        },
        {
            "chapter": 3,
            "verse": 14,
            "name": "Exodus 3:14",
            "text": "Dixit Deus ad Moysen : Ego sum qui sum. Ait : Sic dices filiis Israël : Qui est, misit me ad vos. "
        },
        {
            "chapter": 3,
            "verse": 15,
            "name": "Exodus 3:15",
            "text": "Dixitque iterum Deus ad Moysen : Hæc dices filiis Israël : Dominus Deus patrum vestrorum, Deus Abraham, Deus Isaac et Deus Jacob, misit me ad vos : hoc nomen mihi est in æternum, et hoc memoriale meum in generationem et generationem. "
        },
        {
            "chapter": 3,
            "verse": 16,
            "name": "Exodus 3:16",
            "text": "Vade, et congrega seniores Israël, et dices ad eos : Dominus Deus patrum vestrorum apparuit mihi, Deus Abraham, Deus Isaac et Deus Jacob, dicens : Visitans visitavi vos : et vidi omnia quæ acciderunt vobis in Ægypto. "
        },
        {
            "chapter": 3,
            "verse": 17,
            "name": "Exodus 3:17",
            "text": "Et dixi ut educam vos de afflictione Ægypti in terram Chananæi, et Hethæi, et Amorrhæi, et Pherezæi, et Hevæi, et Jebusæi, ad terram fluentem lacte et melle. "
        },
        {
            "chapter": 3,
            "verse": 18,
            "name": "Exodus 3:18",
            "text": "Et audient vocem tuam : ingredierisque tu, et seniores Israël, ad regem Ægypti, et dices ad eum : Dominus Deus Hebræorum vocavit nos : ibimus viam trium dierum in solitudinem, ut immolemus Domino Deo nostro. "
        },
        {
            "chapter": 3,
            "verse": 19,
            "name": "Exodus 3:19",
            "text": "Sed ego scio quod non dimittet vos rex Ægypti ut eatis nisi per manum validam. "
        },
        {
            "chapter": 3,
            "verse": 20,
            "name": "Exodus 3:20",
            "text": "Extendam enim manum meam, et percutiam Ægyptum in cunctis mirabilibus meis, quæ facturus sum in medio eorum : post hæc dimittet vos. "
        },
        {
            "chapter": 3,
            "verse": 21,
            "name": "Exodus 3:21",
            "text": "Daboque gratiam populo huic coram Ægyptiis : et cum egrediemini, non exibitis vacui : "
        },
        {
            "chapter": 3,
            "verse": 22,
            "name": "Exodus 3:22",
            "text": "sed postulabit mulier a vicina sua et ab hospita sua, vasa argentea et aurea, ac vestes : ponetisque eas super filios et filias vestras, et spoliabitis Ægyptum.   "
        }
    ]
}