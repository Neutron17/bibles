{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 2,
    "book_name": "Exodus",
    "chapter": 5,
    "name": "Exodus 5",
    "verses": [
        {
            "chapter": 5,
            "verse": 1,
            "name": "Exodus 5:1",
            "text": "Post hæc ingressi sunt Moyses et Aaron, et dixerunt Pharaoni : Hæc dicit Dominus Deus Israël : Dimitte populum meum ut sacrificet mihi in deserto. "
        },
        {
            "chapter": 5,
            "verse": 2,
            "name": "Exodus 5:2",
            "text": "At ille respondit : Quis est Dominus, ut audiam vocem ejus, et dimittam Israël ? nescio Dominum, et Israël non dimittam. "
        },
        {
            "chapter": 5,
            "verse": 3,
            "name": "Exodus 5:3",
            "text": "Dixeruntque : Deus Hebræorum vocavit nos, ut eamus viam trium dierum in solitudinem, et sacrificemus Domino Deo nostro : ne forte accidat nobis pestis aut gladius. "
        },
        {
            "chapter": 5,
            "verse": 4,
            "name": "Exodus 5:4",
            "text": "Ait ad eos rex Ægypti : Quare Moyses et Aaron sollicitatis populum ab operibus suis ? ite ad onera vestra.  "
        },
        {
            "chapter": 5,
            "verse": 5,
            "name": "Exodus 5:5",
            "text": " Dixitque Pharao : Multus est populus terræ : videtis quod turba succreverit : quanto magis si dederitis eis requiem ab operibus ? "
        },
        {
            "chapter": 5,
            "verse": 6,
            "name": "Exodus 5:6",
            "text": "Præcepit ergo in die illo præfectis operum et exactoribus populi, dicens : "
        },
        {
            "chapter": 5,
            "verse": 7,
            "name": "Exodus 5:7",
            "text": "Nequaquam ultra dabitis paleas populo ad conficiendos lateres, sicut prius : sed ipsi vadant, et colligant stipulas. "
        },
        {
            "chapter": 5,
            "verse": 8,
            "name": "Exodus 5:8",
            "text": "Et mensuram laterum, quam prius faciebant, imponetis super eos, nec minuetis quidquam : vacant enim, et idcirco vociferantur, dicentes : Eamus, et sacrificemus Deo nostro. "
        },
        {
            "chapter": 5,
            "verse": 9,
            "name": "Exodus 5:9",
            "text": "Opprimantur operibus, et expleant ea : ut non acquiescant verbis mendacibus. "
        },
        {
            "chapter": 5,
            "verse": 10,
            "name": "Exodus 5:10",
            "text": "Igitur egressi præfecti operum et exactores ad populum, dixerunt : Sic dicit Pharao : Non do vobis paleas : "
        },
        {
            "chapter": 5,
            "verse": 11,
            "name": "Exodus 5:11",
            "text": "ite, et colligite sicubi invenire poteritis, nec minuetur quidquam de opere vestro. "
        },
        {
            "chapter": 5,
            "verse": 12,
            "name": "Exodus 5:12",
            "text": "Dispersusque est populus per omnem terram Ægypti ad colligendas paleas. "
        },
        {
            "chapter": 5,
            "verse": 13,
            "name": "Exodus 5:13",
            "text": "Præfecti quoque operum instabant, dicentes : Complete opus vestrum quotidie, ut prius facere solebatis quando dabantur vobis paleæ. "
        },
        {
            "chapter": 5,
            "verse": 14,
            "name": "Exodus 5:14",
            "text": "Flagellatique sunt qui præerant operibus filiorum Israël, ab exactoribus Pharaonis, dicentibus : Quare non impletis mensuram laterum sicut prius, nec heri, nec hodie ? "
        },
        {
            "chapter": 5,
            "verse": 15,
            "name": "Exodus 5:15",
            "text": "Veneruntque præpositi filiorum Israël, et vociferati sunt ad Pharaonem dicentes : Cur ita agis contra servos tuos ? "
        },
        {
            "chapter": 5,
            "verse": 16,
            "name": "Exodus 5:16",
            "text": "paleæ non dantur nobis, et lateres similiter imperantur : en famuli tui flagellis cædimur, et injuste agitur contra populum tuum. "
        },
        {
            "chapter": 5,
            "verse": 17,
            "name": "Exodus 5:17",
            "text": "Qui ait : Vacatis otio, et idcirco dicitis : Eamus, et sacrificemus Domino. "
        },
        {
            "chapter": 5,
            "verse": 18,
            "name": "Exodus 5:18",
            "text": "Ite ergo, et operamini : paleæ non dabuntur vobis, et reddetis consuetum numerum laterum. "
        },
        {
            "chapter": 5,
            "verse": 19,
            "name": "Exodus 5:19",
            "text": "Videbantque se præpositi filiorum Israël in malo, eo quod diceretur eis : Non minuetur quidquam de lateribus per singulos dies. "
        },
        {
            "chapter": 5,
            "verse": 20,
            "name": "Exodus 5:20",
            "text": "Occurreruntque Moysi et Aaron, qui stabant ex adverso, egredientibus a Pharaone : "
        },
        {
            "chapter": 5,
            "verse": 21,
            "name": "Exodus 5:21",
            "text": "et dixerunt ad eos : Videat Dominus et judicet, quoniam fœtere fecistis odorem nostrum coram Pharaone et servis ejus, et præbuistis ei gladium, ut occideret nos. "
        },
        {
            "chapter": 5,
            "verse": 22,
            "name": "Exodus 5:22",
            "text": "Reversusque est Moyses ad Dominum, et ait : Domine, cur afflixisti populum istum ? quare misisti me ? "
        },
        {
            "chapter": 5,
            "verse": 23,
            "name": "Exodus 5:23",
            "text": "ex eo enim quo ingressus sum ad Pharaonem ut loquerer in nomine tuo, afflixit populum tuum : et non liberasti eos.   "
        }
    ]
}