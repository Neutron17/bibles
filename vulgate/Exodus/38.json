{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 2,
    "book_name": "Exodus",
    "chapter": 38,
    "name": "Exodus 38",
    "verses": [
        {
            "chapter": 38,
            "verse": 1,
            "name": "Exodus 38:1",
            "text": "Fecit et altare holocausti de lignis setim, quinque cubitorum per quadrum, et trium in altitudine : "
        },
        {
            "chapter": 38,
            "verse": 2,
            "name": "Exodus 38:2",
            "text": "cujus cornua de angulis procedebant, operuitque illum laminis æneis. "
        },
        {
            "chapter": 38,
            "verse": 3,
            "name": "Exodus 38:3",
            "text": "Et in usus ejus paravit ex ære vasa diversa, lebetes, forcipes, fuscinulas, uncinos, et ignium receptacula. "
        },
        {
            "chapter": 38,
            "verse": 4,
            "name": "Exodus 38:4",
            "text": "Craticulamque ejus in modum retis fecit æneam, et subter eam in altaris medio arulam, "
        },
        {
            "chapter": 38,
            "verse": 5,
            "name": "Exodus 38:5",
            "text": "fusis quatuor annulis per totidem retiaculi summitates, ad immittendos vectes ad portandum : "
        },
        {
            "chapter": 38,
            "verse": 6,
            "name": "Exodus 38:6",
            "text": "quos et ipsos fecit de lignis setim, et operuit laminis æneis : "
        },
        {
            "chapter": 38,
            "verse": 7,
            "name": "Exodus 38:7",
            "text": "induxitque in circulos, qui in lateribus altaris eminebant. Ipsum autem altare non erat solidum, sed cavum ex tabulis, et intus vacuum.  "
        },
        {
            "chapter": 38,
            "verse": 8,
            "name": "Exodus 38:8",
            "text": " Fecit et labrum æneum cum basi sua de speculis mulierum, quæ excubabant in ostio tabernaculi. "
        },
        {
            "chapter": 38,
            "verse": 9,
            "name": "Exodus 38:9",
            "text": "Fecit et atrium, in cujus australi plaga erant tentoria de bysso retorta, cubitorum centum, "
        },
        {
            "chapter": 38,
            "verse": 10,
            "name": "Exodus 38:10",
            "text": "columnæ æneæ viginti cum basibus suis, capita columnarum, et tota operis cælatura, argentea. "
        },
        {
            "chapter": 38,
            "verse": 11,
            "name": "Exodus 38:11",
            "text": "Æque ad septentrionalem plagam tentoria columnæ, basesque et capita columnarum ejusdem mensuræ, et operis ac metalli, erant. "
        },
        {
            "chapter": 38,
            "verse": 12,
            "name": "Exodus 38:12",
            "text": "In ea vero plaga, quæ ad occidentem respicit, fuerunt tentoria cubitorum quinquaginta, columnæ decem cum basibus suis æneæ, et capita columnarum, et tota operis cælatura, argentea. "
        },
        {
            "chapter": 38,
            "verse": 13,
            "name": "Exodus 38:13",
            "text": "Porro contra orientem quinquaginta cubitorum paravit tentoria : "
        },
        {
            "chapter": 38,
            "verse": 14,
            "name": "Exodus 38:14",
            "text": "e quibus, quindecim cubitos columnarum trium, cum basibus suis, unum tenebat latus : "
        },
        {
            "chapter": 38,
            "verse": 15,
            "name": "Exodus 38:15",
            "text": "et in parte altera (quia inter utraque introitum tabernaculi fecit) quindecim æque cubitorum erant tentoria, columnæque tres, et bases totidem. "
        },
        {
            "chapter": 38,
            "verse": 16,
            "name": "Exodus 38:16",
            "text": "Cuncta atrii tentoria byssus retorta texuerat. "
        },
        {
            "chapter": 38,
            "verse": 17,
            "name": "Exodus 38:17",
            "text": "Bases columnarum fuere æneæ, capita autem earum cum cunctis cælaturis suis argentea : sed et ipsas columnas atrii vestivit argento. "
        },
        {
            "chapter": 38,
            "verse": 18,
            "name": "Exodus 38:18",
            "text": "Et in introitu ejus opere plumario fecit tentorium ex hyacintho, purpura, vermiculo, ac bysso retorta, quod habebat viginti cubitos in longitudine, altitudo vero quinque cubitorum erat juxta mensuram, quam cuncta atrii tentoria habebant. "
        },
        {
            "chapter": 38,
            "verse": 19,
            "name": "Exodus 38:19",
            "text": "Columnæ autem in ingressu fuere quatuor cum basibus æneis, capitaque earum et cælaturæ argenteæ. "
        },
        {
            "chapter": 38,
            "verse": 20,
            "name": "Exodus 38:20",
            "text": "Paxillos quoque tabernaculi et atrii per gyrum fecit æneos.  "
        },
        {
            "chapter": 38,
            "verse": 21,
            "name": "Exodus 38:21",
            "text": " Hæc sunt instrumenta tabernaculi testimonii, quæ enumerata sunt juxta præceptum Moysi in cæremoniis Levitarum per manum Ithamar filii Aaron sacerdotis : "
        },
        {
            "chapter": 38,
            "verse": 22,
            "name": "Exodus 38:22",
            "text": "quæ Beseleel filius Uri filii Hur de tribu Juda, Domino per Moysen jubente, compleverat, "
        },
        {
            "chapter": 38,
            "verse": 23,
            "name": "Exodus 38:23",
            "text": "juncto sibi socio Ooliab filio Achisamech de tribu Dan : qui et ipse artifex lignorum egregius fuit, et polymitarius atque plumarius ex hyacintho, purpura, vermiculo et bysso. "
        },
        {
            "chapter": 38,
            "verse": 24,
            "name": "Exodus 38:24",
            "text": "Omne aurum quod expensum est in opere sanctuarii, et quod oblatum est in donariis, viginti novem talentorum fuit, et septingentorum triginta siclorum ad mensuram sanctuarii. "
        },
        {
            "chapter": 38,
            "verse": 25,
            "name": "Exodus 38:25",
            "text": "Oblatum est autem ab his qui transierunt ad numerum a viginti annis et supra, de sexcentis tribus millibus et quingentis quinquaginta armatorum. "
        },
        {
            "chapter": 38,
            "verse": 26,
            "name": "Exodus 38:26",
            "text": "Fuerunt præterea centum talenta argenti e quibus conflatæ sunt bases sanctuarii, et introitus, ubi velum pendet. "
        },
        {
            "chapter": 38,
            "verse": 27,
            "name": "Exodus 38:27",
            "text": "Centum bases factæ sunt de talentis centum, singulis talentis per bases singulas supputatis. "
        },
        {
            "chapter": 38,
            "verse": 28,
            "name": "Exodus 38:28",
            "text": "De mille autem septingentis et septuaginta quinque, fecit capita columnarum, quas et ipsas vestivit argento. "
        },
        {
            "chapter": 38,
            "verse": 29,
            "name": "Exodus 38:29",
            "text": "Æris quoque oblata sunt talenta septuaginta duo millia, et quadringenti supra sicli, "
        },
        {
            "chapter": 38,
            "verse": 30,
            "name": "Exodus 38:30",
            "text": "ex quibus fusæ sunt bases in introitu tabernaculi testimonii, et altare æneum cum craticula sua, omniaque vasa quæ ad usum ejus pertinent, "
        },
        {
            "chapter": 38,
            "verse": 31,
            "name": "Exodus 38:31",
            "text": "et bases atrii tam in circuitu quam in ingressu ejus, et paxilli tabernaculi atque atrii per gyrum.   "
        }
    ]
}