{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 2,
    "book_name": "Exodus",
    "chapter": 22,
    "name": "Exodus 22",
    "verses": [
        {
            "chapter": 22,
            "verse": 1,
            "name": "Exodus 22:1",
            "text": "Si quis furatus fuerit bovem aut ovem, et occiderit vel vendiderit : quinque boves pro uno bove restituet, et quatuor oves pro una ove. "
        },
        {
            "chapter": 22,
            "verse": 2,
            "name": "Exodus 22:2",
            "text": "Si effringens fur domum sive suffodiens fuerit inventus, et accepto vulnere mortuus fuerit, percussor non erit reus sanguinis. "
        },
        {
            "chapter": 22,
            "verse": 3,
            "name": "Exodus 22:3",
            "text": "Quod si orto sole hoc fecerit, homicidium perpetravit, et ipse morietur. Si non habuerit quod pro furto reddat, ipse venundabitur. "
        },
        {
            "chapter": 22,
            "verse": 4,
            "name": "Exodus 22:4",
            "text": "Si inventum fuerit apud eum quod furatus est, vivens : sive bos, sive asinus, sive ovis, duplum restituet.  "
        },
        {
            "chapter": 22,
            "verse": 5,
            "name": "Exodus 22:5",
            "text": " Si læserit quispiam agrum vel vineam, et dimiserit jumentum suum ut depascatur aliena : quidquid optimum habuerit in agro suo, vel in vinea, pro damni æstimatione restituet. "
        },
        {
            "chapter": 22,
            "verse": 6,
            "name": "Exodus 22:6",
            "text": "Si egressus ignis invenerit spinas, et comprehenderit acervos frugum, sive stantes segetes in agris, reddet damnum qui ignem succenderit. "
        },
        {
            "chapter": 22,
            "verse": 7,
            "name": "Exodus 22:7",
            "text": "Si quis commendaverit amico pecuniam aut vas in custodiam, et ab eo, qui susceperat, furto ablata fuerint : si invenitur fur, duplum reddet : "
        },
        {
            "chapter": 22,
            "verse": 8,
            "name": "Exodus 22:8",
            "text": "si latet fur, dominus domus applicabitur ad deos, et jurabit quod non extenderit manum in rem proximi sui, "
        },
        {
            "chapter": 22,
            "verse": 9,
            "name": "Exodus 22:9",
            "text": "ad perpetrandam fraudem, tam in bove quam in asino, et ove ac vestimento, et quidquid damnum inferre potest : ad deos utriusque causa perveniet, et si illi judicaverint, duplum restituet proximo suo. "
        },
        {
            "chapter": 22,
            "verse": 10,
            "name": "Exodus 22:10",
            "text": "Si quis commendaverit proximo suo asinum, bovem, ovem, et omne jumentum ad custodiam, et mortuum fuerit, aut debilitatum, vel captum ab hostibus, nullusque hoc viderit : "
        },
        {
            "chapter": 22,
            "verse": 11,
            "name": "Exodus 22:11",
            "text": "jusjurandum erit in medio, quod non extenderit manum ad rem proximi sui : suscipietque dominus juramentum, et ille reddere non cogetur. "
        },
        {
            "chapter": 22,
            "verse": 12,
            "name": "Exodus 22:12",
            "text": "Quod si furto ablatum fuerit, restituet damnum domino ; "
        },
        {
            "chapter": 22,
            "verse": 13,
            "name": "Exodus 22:13",
            "text": "si comestum a bestia, deferat ad eum quod occisum est, et non restituet. "
        },
        {
            "chapter": 22,
            "verse": 14,
            "name": "Exodus 22:14",
            "text": "Qui a proximo suo quidquam horum mutuo postulaverit, et debilitatum aut mortuum fuerit domino non præsente, reddere compelletur. "
        },
        {
            "chapter": 22,
            "verse": 15,
            "name": "Exodus 22:15",
            "text": "Quod si impræsentiarum dominus fuerit, non restituet, maxime si conductum venerat pro mercede operis sui.  "
        },
        {
            "chapter": 22,
            "verse": 16,
            "name": "Exodus 22:16",
            "text": " Si seduxerit quis virginem necdum desponsatam, dormieritque cum ea : dotabit eam, et habebit eam uxorem. "
        },
        {
            "chapter": 22,
            "verse": 17,
            "name": "Exodus 22:17",
            "text": "Si pater virginis dare noluerit, reddet pecuniam juxta modum dotis, quam virgines accipere consueverunt. "
        },
        {
            "chapter": 22,
            "verse": 18,
            "name": "Exodus 22:18",
            "text": "Maleficos non patieris vivere. "
        },
        {
            "chapter": 22,
            "verse": 19,
            "name": "Exodus 22:19",
            "text": "Qui coierit cum jumento, morte moriatur. "
        },
        {
            "chapter": 22,
            "verse": 20,
            "name": "Exodus 22:20",
            "text": "Qui immolat diis, occidetur, præterquam Domino soli.  "
        },
        {
            "chapter": 22,
            "verse": 21,
            "name": "Exodus 22:21",
            "text": " Advenam non contristabis, neque affliges eum : advenæ enim et ipsi fuistis in terra Ægypti. "
        },
        {
            "chapter": 22,
            "verse": 22,
            "name": "Exodus 22:22",
            "text": "Viduæ et pupillo non nocebitis. "
        },
        {
            "chapter": 22,
            "verse": 23,
            "name": "Exodus 22:23",
            "text": "Si læseritis eos, vociferabuntur ad me, et ego audiam clamorem eorum : "
        },
        {
            "chapter": 22,
            "verse": 24,
            "name": "Exodus 22:24",
            "text": "et indignabitur furor meus, percutiamque vos gladio, et erunt uxores vestræ viduæ, et filii vestri pupilli. "
        },
        {
            "chapter": 22,
            "verse": 25,
            "name": "Exodus 22:25",
            "text": "Si pecuniam mutuam dederis populo meo pauperi qui habitat tecum, non urgebis eum quasi exactor, nec usuris opprimes. "
        },
        {
            "chapter": 22,
            "verse": 26,
            "name": "Exodus 22:26",
            "text": "Si pignus a proximo tuo acceperis vestimentum, ante solis occasum reddes ei. "
        },
        {
            "chapter": 22,
            "verse": 27,
            "name": "Exodus 22:27",
            "text": "Ipsum enim est solum, quo operitur, indumentum carnis ejus, nec habet aliud in quo dormiat : si clamaverit ad me, exaudiam eum, quia misericors sum. "
        },
        {
            "chapter": 22,
            "verse": 28,
            "name": "Exodus 22:28",
            "text": "Diis non detrahes, et principi populi tui non maledices.  "
        },
        {
            "chapter": 22,
            "verse": 29,
            "name": "Exodus 22:29",
            "text": " Decimas tuas et primitias tuas non tardabis reddere : primogenitum filiorum tuorum dabis mihi. "
        },
        {
            "chapter": 22,
            "verse": 30,
            "name": "Exodus 22:30",
            "text": "De bobus quoque, et ovibus similiter facies : septem diebus sit cum matre sua, die octava reddes illum mihi. "
        },
        {
            "chapter": 22,
            "verse": 31,
            "name": "Exodus 22:31",
            "text": "Viri sancti eritis mihi : carnem, quæ a bestiis fuerit prægustata, non comedetis, sed projicietis canibus.   "
        }
    ]
}