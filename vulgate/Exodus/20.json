{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 2,
    "book_name": "Exodus",
    "chapter": 20,
    "name": "Exodus 20",
    "verses": [
        {
            "chapter": 20,
            "verse": 1,
            "name": "Exodus 20:1",
            "text": "Locutusque est Dominus cunctos sermones hos : "
        },
        {
            "chapter": 20,
            "verse": 2,
            "name": "Exodus 20:2",
            "text": "Ego sum Dominus Deus tuus, qui eduxi te de terra Ægypti, de domo servitutis. "
        },
        {
            "chapter": 20,
            "verse": 3,
            "name": "Exodus 20:3",
            "text": "Non habebis deos alienos coram me. "
        },
        {
            "chapter": 20,
            "verse": 4,
            "name": "Exodus 20:4",
            "text": "Non facies tibi sculptile, neque omnem similitudinem quæ est in cælo desuper, et quæ in terra deorsum, nec eorum quæ sunt in aquis sub terra. "
        },
        {
            "chapter": 20,
            "verse": 5,
            "name": "Exodus 20:5",
            "text": "Non adorabis ea, neque coles : ego sum Dominus Deus tuus fortis, zelotes, visitans iniquitatem patrum in filios, in tertiam et quartam generationem eorum qui oderunt me : "
        },
        {
            "chapter": 20,
            "verse": 6,
            "name": "Exodus 20:6",
            "text": "et faciens misericordiam in millia his qui diligunt me, et custodiunt præcepta mea. "
        },
        {
            "chapter": 20,
            "verse": 7,
            "name": "Exodus 20:7",
            "text": "Non assumes nomen Domini Dei tui in vanum : nec enim habebit insontem Dominus eum qui assumpserit nomen Domini Dei sui frustra. "
        },
        {
            "chapter": 20,
            "verse": 8,
            "name": "Exodus 20:8",
            "text": "Memento ut diem sabbati sanctifices. "
        },
        {
            "chapter": 20,
            "verse": 9,
            "name": "Exodus 20:9",
            "text": "Sex diebus operaberis, et facies omnia opera tua. "
        },
        {
            "chapter": 20,
            "verse": 10,
            "name": "Exodus 20:10",
            "text": "Septimo autem die sabbatum Domini Dei tui est : non facies omne opus in eo, tu, et filius tuus et filia tua, servus tuus et ancilla tua, jumentum tuum, et advena qui est intra portas tuas. "
        },
        {
            "chapter": 20,
            "verse": 11,
            "name": "Exodus 20:11",
            "text": "Sex enim diebus fecit Dominus cælum et terram, et mare, et omnia quæ in eis sunt, et requievit in die septimo : idcirco benedixit Dominus diei sabbati, et sanctificavit eum. "
        },
        {
            "chapter": 20,
            "verse": 12,
            "name": "Exodus 20:12",
            "text": "Honora patrem tuum et matrem tuam, ut sis longævus super terram, quam Dominus Deus tuus dabit tibi. "
        },
        {
            "chapter": 20,
            "verse": 13,
            "name": "Exodus 20:13",
            "text": "Non occides. "
        },
        {
            "chapter": 20,
            "verse": 14,
            "name": "Exodus 20:14",
            "text": "Non mœchaberis. "
        },
        {
            "chapter": 20,
            "verse": 15,
            "name": "Exodus 20:15",
            "text": "Non furtum facies. "
        },
        {
            "chapter": 20,
            "verse": 16,
            "name": "Exodus 20:16",
            "text": "Non loqueris contra proximum tuum falsum testimonium. "
        },
        {
            "chapter": 20,
            "verse": 17,
            "name": "Exodus 20:17",
            "text": "Non concupisces domum proximi tui, nec desiderabis uxorem ejus, non servum, non ancillam, non bovem, non asinum, nec omnia quæ illius sunt.  "
        },
        {
            "chapter": 20,
            "verse": 18,
            "name": "Exodus 20:18",
            "text": " Cunctus autem populus videbat voces et lampades, et sonitum buccinæ, montemque fumantem : et perterriti ac pavore concussi, steterunt procul, "
        },
        {
            "chapter": 20,
            "verse": 19,
            "name": "Exodus 20:19",
            "text": "dicentes Moysi : Loquere tu nobis, et audiemus : non loquatur nobis Dominus, ne forte moriamur. "
        },
        {
            "chapter": 20,
            "verse": 20,
            "name": "Exodus 20:20",
            "text": "Et ait Moyses ad populum : Nolite timere : ut enim probaret vos venit Deus, et ut terror illius esset in vobis, et non peccaretis. "
        },
        {
            "chapter": 20,
            "verse": 21,
            "name": "Exodus 20:21",
            "text": "Stetitque populus de longe. Moyses autem accessit ad caliginem in qua erat Deus.  "
        },
        {
            "chapter": 20,
            "verse": 22,
            "name": "Exodus 20:22",
            "text": " Dixit præterea Dominus ad Moysen : Hæc dices filiis Israël : Vos vidistis quod de cælo locutus sim vobis. "
        },
        {
            "chapter": 20,
            "verse": 23,
            "name": "Exodus 20:23",
            "text": "Non facietis deos argenteos, nec deos aureos facietis vobis. "
        },
        {
            "chapter": 20,
            "verse": 24,
            "name": "Exodus 20:24",
            "text": "Altare de terra facietis mihi, et offeretis super eo holocausta et pacifica vestra, oves vestras et boves in omni loco in quo memoria fuerit nominis mei : veniam ad te, et benedicam tibi. "
        },
        {
            "chapter": 20,
            "verse": 25,
            "name": "Exodus 20:25",
            "text": "Quod si altare lapideum feceris mihi, non ædificabis illud de sectis lapidibus : si enim levaveris cultrum super eo, polluetur. "
        },
        {
            "chapter": 20,
            "verse": 26,
            "name": "Exodus 20:26",
            "text": "Non ascendes per gradus ad altare meum, ne reveletur turpitudo tua.   "
        }
    ]
}