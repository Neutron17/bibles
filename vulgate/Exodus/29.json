{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 2,
    "book_name": "Exodus",
    "chapter": 29,
    "name": "Exodus 29",
    "verses": [
        {
            "chapter": 29,
            "verse": 1,
            "name": "Exodus 29:1",
            "text": "Sed et hoc facies, ut mihi in sacerdotio consecrentur. Tolle vitulum de armento, et arietes duos immaculatos, "
        },
        {
            "chapter": 29,
            "verse": 2,
            "name": "Exodus 29:2",
            "text": "panesque azymos, et crustulam absque fermento, quæ conspersa sit oleo, lagana quoque azyma oleo lita : de simila triticea cuncta facies. "
        },
        {
            "chapter": 29,
            "verse": 3,
            "name": "Exodus 29:3",
            "text": "Et posita in canistro offeres : vitulum autem et duos arietes. "
        },
        {
            "chapter": 29,
            "verse": 4,
            "name": "Exodus 29:4",
            "text": "Et Aaron ac filios ejus applicabis ad ostium tabernaculi testimonii. Cumque laveris patrem cum filiis suis aqua, "
        },
        {
            "chapter": 29,
            "verse": 5,
            "name": "Exodus 29:5",
            "text": "indues Aaron vestimentis suis, id est, linea et tunica, et superhumerali et rationali, quod constringes balteo. "
        },
        {
            "chapter": 29,
            "verse": 6,
            "name": "Exodus 29:6",
            "text": "Et pones tiaram in capite ejus, et laminam sanctam super tiaram, "
        },
        {
            "chapter": 29,
            "verse": 7,
            "name": "Exodus 29:7",
            "text": "et oleum unctionis fundes super caput ejus : atque hoc ritu consecrabitur. "
        },
        {
            "chapter": 29,
            "verse": 8,
            "name": "Exodus 29:8",
            "text": "Filios quoque illius applicabis, et indues tunicis lineis, cingesque balteo, "
        },
        {
            "chapter": 29,
            "verse": 9,
            "name": "Exodus 29:9",
            "text": "Aaron scilicet et liberos ejus, et impones eis mitras : eruntque sacerdotes mihi religione perpetua. Postquam initiaveris manus eorum, "
        },
        {
            "chapter": 29,
            "verse": 10,
            "name": "Exodus 29:10",
            "text": "applicabis et vitulum coram tabernaculo testimonii. Imponentque Aaron et filii ejus manus super caput illius, "
        },
        {
            "chapter": 29,
            "verse": 11,
            "name": "Exodus 29:11",
            "text": "et mactabis eum in conspectu Domini, juxta ostium tabernaculi testimonii. "
        },
        {
            "chapter": 29,
            "verse": 12,
            "name": "Exodus 29:12",
            "text": "Sumptumque de sanguine vituli, pones super cornua altaris digito tuo, reliquum autem sanguinem fundes juxta basim ejus. "
        },
        {
            "chapter": 29,
            "verse": 13,
            "name": "Exodus 29:13",
            "text": "Sumes et adipem totum qui operit intestina, et reticulum jecoris, ac duos renes, et adipem qui super eos est, et offeres incensum super altare : "
        },
        {
            "chapter": 29,
            "verse": 14,
            "name": "Exodus 29:14",
            "text": "carnes vero vituli et corium et fimum combures foris extra castra, eo quod pro peccato sit.  "
        },
        {
            "chapter": 29,
            "verse": 15,
            "name": "Exodus 29:15",
            "text": " Unum quoque arietem sumes, super cujus caput ponent Aaron et filii ejus manus. "
        },
        {
            "chapter": 29,
            "verse": 16,
            "name": "Exodus 29:16",
            "text": "Quem cum mactaveris, tolles de sanguine ejus, et fundes circa altare. "
        },
        {
            "chapter": 29,
            "verse": 17,
            "name": "Exodus 29:17",
            "text": "Ipsum autem arietem secabis in frustra : lotaque intestina ejus ac pedes, pones super concisas carnes, et super caput illius. "
        },
        {
            "chapter": 29,
            "verse": 18,
            "name": "Exodus 29:18",
            "text": "Et offeres totum arietem in incensum super altare : oblatio est Domino, odor suavissimus victimæ Domini.  "
        },
        {
            "chapter": 29,
            "verse": 19,
            "name": "Exodus 29:19",
            "text": " Tolles quoque arietem alterum, super cujus caput Aaron et filii ejus ponent manus. "
        },
        {
            "chapter": 29,
            "verse": 20,
            "name": "Exodus 29:20",
            "text": "Quem cum immolaveris, sumes de sanguine ejus, et pones super extremum auriculæ dextræ Aaron et filiorum ejus, et super pollices manus eorum ac pedis dextri, fundesque sanguinem super altare per circuitum. "
        },
        {
            "chapter": 29,
            "verse": 21,
            "name": "Exodus 29:21",
            "text": "Cumque tuleris de sanguine qui est super altare, et de oleo unctionis, asperges Aaron et vestes ejus, filios et vestimenta eorum. Consecratisque ipsis et vestibus, "
        },
        {
            "chapter": 29,
            "verse": 22,
            "name": "Exodus 29:22",
            "text": "tolles adipem de ariete, et caudam et arvinam, quæ operit vitalia, ac reticulum jecoris, et duos renes, atque adipem, qui super eos est, armumque dextrum, eo quod sit aries consecrationis : "
        },
        {
            "chapter": 29,
            "verse": 23,
            "name": "Exodus 29:23",
            "text": "tortamque panis unius, crustulam conspersam oleo, laganum de canistro azymorum, quod positum est in conspectu Domini : "
        },
        {
            "chapter": 29,
            "verse": 24,
            "name": "Exodus 29:24",
            "text": "ponesque omnia super manus Aaron et filiorum ejus, et sanctificabis eos elevans coram Domino. "
        },
        {
            "chapter": 29,
            "verse": 25,
            "name": "Exodus 29:25",
            "text": "Suscipiesque universa de manibus eorum : et incendes super altare in holocaustum, odorem suavissimum in conspectu Domini, quia oblatio ejus est. "
        },
        {
            "chapter": 29,
            "verse": 26,
            "name": "Exodus 29:26",
            "text": "Sumes quoque pectusculum de ariete, quo initiatus est Aaron, sanctificabisque illud elevatum coram Domino, et cedet in partem tuam. "
        },
        {
            "chapter": 29,
            "verse": 27,
            "name": "Exodus 29:27",
            "text": "Sanctificabisque et pectusculum consecratum, et armum quem de ariete separasti, "
        },
        {
            "chapter": 29,
            "verse": 28,
            "name": "Exodus 29:28",
            "text": "quo initiatus est Aaron et filii ejus, cedentque in partem Aaron et filiorum ejus jure perpetuo a filiis Israël : quia primitiva sunt et initia de victimis eorum pacificis quæ offerunt Domino.  "
        },
        {
            "chapter": 29,
            "verse": 29,
            "name": "Exodus 29:29",
            "text": " Vestem autem sanctam, qua utetur Aaron, habebunt filii ejus post eum, ut ungantur in ea, et consecrantur manus eorum. "
        },
        {
            "chapter": 29,
            "verse": 30,
            "name": "Exodus 29:30",
            "text": "Septem diebus utetur illa qui pontifex pro eo fuerit constitutus de filiis ejus, et qui ingredietur tabernaculum testimonii ut ministret in sanctuario.  "
        },
        {
            "chapter": 29,
            "verse": 31,
            "name": "Exodus 29:31",
            "text": " Arietem autem consecrationis tolles, et coques carnes ejus in loco sancto : "
        },
        {
            "chapter": 29,
            "verse": 32,
            "name": "Exodus 29:32",
            "text": "quibus vescetur Aaron et filii ejus. Panes quoque, qui sunt in canistro, in vestibulo tabernaculi testimonii comedent, "
        },
        {
            "chapter": 29,
            "verse": 33,
            "name": "Exodus 29:33",
            "text": "ut sit placabile sacrificium, et sanctificentur offerentium manus. Alienigena non vescetur ex eis, quia sancti sunt. "
        },
        {
            "chapter": 29,
            "verse": 34,
            "name": "Exodus 29:34",
            "text": "Quod si remanserit de carnibus consecratis, sive de panibus usque mane, combures reliquias igni : non comedentur, quia sanctificata sunt.  "
        },
        {
            "chapter": 29,
            "verse": 35,
            "name": "Exodus 29:35",
            "text": " Omnia, quæ præcepi tibi, facies super Aaron et filiis ejus. Septem diebus consecrabis manus eorum : "
        },
        {
            "chapter": 29,
            "verse": 36,
            "name": "Exodus 29:36",
            "text": "et vitulum pro peccato offeres per singulos dies ad expiandum. Mundabisque altare cum immolaveris expiationis hostiam, et unges illud in sanctificationem. "
        },
        {
            "chapter": 29,
            "verse": 37,
            "name": "Exodus 29:37",
            "text": "Septem diebus expiabis altare, et sanctificabis, et erit Sanctum sanctorum : omnis, qui tetigerit illud, sanctificabitur.  "
        },
        {
            "chapter": 29,
            "verse": 38,
            "name": "Exodus 29:38",
            "text": " Hoc est quod facies in altari : agnos anniculos duos per singulos dies jugiter, "
        },
        {
            "chapter": 29,
            "verse": 39,
            "name": "Exodus 29:39",
            "text": "unum agnum mane, et alterum vespere, "
        },
        {
            "chapter": 29,
            "verse": 40,
            "name": "Exodus 29:40",
            "text": "decimam partem similæ conspersæ oleo tuso, quod habeat mensuram quartam partem hin, et vinum ad libandum ejusdem mensuræ in agno uno. "
        },
        {
            "chapter": 29,
            "verse": 41,
            "name": "Exodus 29:41",
            "text": "Alterum vero agnum offeres ad vesperam juxta ritum matutinæ oblationis, et juxta ea quæ diximus, in odorem suavitatis : "
        },
        {
            "chapter": 29,
            "verse": 42,
            "name": "Exodus 29:42",
            "text": "sacrificium est Domino, oblatione perpetua in generationes vestras, ad ostium tabernaculi testimonii coram Domino, ubi constituam ut loquar ad te. "
        },
        {
            "chapter": 29,
            "verse": 43,
            "name": "Exodus 29:43",
            "text": "Ibique præcipiam filiis Israël, et sanctificabitur altare in gloria mea. "
        },
        {
            "chapter": 29,
            "verse": 44,
            "name": "Exodus 29:44",
            "text": "Sanctificabo et tabernaculum testimonii cum altari, et Aaron cum filiis suis, ut sacerdotio fungantur mihi. "
        },
        {
            "chapter": 29,
            "verse": 45,
            "name": "Exodus 29:45",
            "text": "Et habitabo in medio filiorum Israël, eroque eis Deus, "
        },
        {
            "chapter": 29,
            "verse": 46,
            "name": "Exodus 29:46",
            "text": "et scient quia ego Dominus Deus eorum, qui eduxi eos de terra Ægypti, ut manerem inter illos, ego Dominus Deus ipsorum.   "
        }
    ]
}