{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 2,
    "book_name": "Exodus",
    "chapter": 4,
    "name": "Exodus 4",
    "verses": [
        {
            "chapter": 4,
            "verse": 1,
            "name": "Exodus 4:1",
            "text": "Respondens Moyses ait : Non credent mihi, neque audient vocem meam, sed dicent : Non apparuit tibi Dominus. "
        },
        {
            "chapter": 4,
            "verse": 2,
            "name": "Exodus 4:2",
            "text": "Dixit ergo ad eum : Quid est quod tenes in manu tua ? Respondit : Virga. "
        },
        {
            "chapter": 4,
            "verse": 3,
            "name": "Exodus 4:3",
            "text": "Dixitque Dominus : Projice eam in terram. Projecit, et versa est in colubrum, ita ut fugeret Moyses. "
        },
        {
            "chapter": 4,
            "verse": 4,
            "name": "Exodus 4:4",
            "text": "Dixitque Dominus : Extende manum tuam, et apprehende caudam ejus. Extendit, et tenuit, versaque est in virgam. "
        },
        {
            "chapter": 4,
            "verse": 5,
            "name": "Exodus 4:5",
            "text": "Ut credant, inquit, quod apparuerit tibi Dominus Deus patrum suorum, Deus Abraham, Deus Isaac et Deus Jacob. "
        },
        {
            "chapter": 4,
            "verse": 6,
            "name": "Exodus 4:6",
            "text": "Dixitque Dominus rursum : Mitte manum tuam in sinum tuum. Quam cum misisset in sinum, protulit leprosam instar nivis. "
        },
        {
            "chapter": 4,
            "verse": 7,
            "name": "Exodus 4:7",
            "text": "Retrahe, ait, manum tuam in sinum tuum. Retraxit, et protulit iterum, et erat similis carni reliquæ. "
        },
        {
            "chapter": 4,
            "verse": 8,
            "name": "Exodus 4:8",
            "text": "Si non crediderint, inquit, tibi, neque audierint sermonem signi prioris, credent verbo signi sequentis. "
        },
        {
            "chapter": 4,
            "verse": 9,
            "name": "Exodus 4:9",
            "text": "Quod si nec duobus quidem his signis crediderint, neque audierint vocem tuam : sume aquam fluminis, et effunde eam super aridam, et quidquid hauseris de fluvio, vertetur in sanguinem.  "
        },
        {
            "chapter": 4,
            "verse": 10,
            "name": "Exodus 4:10",
            "text": " Ait Moyses : Obsecro, Domine, non sum eloquens ab heri et nudiustertius : et ex quo locutus es ad servum tuum, impeditioris et tardioris linguæ sum. "
        },
        {
            "chapter": 4,
            "verse": 11,
            "name": "Exodus 4:11",
            "text": "Dixit Dominus ad eum : Quis fecit os hominis ? aut quis fabricatus est mutum et surdum, videntem et cæcum ? nonne ego ? "
        },
        {
            "chapter": 4,
            "verse": 12,
            "name": "Exodus 4:12",
            "text": "Perge, igitur, et ego ero in ore tuo : doceboque te quid loquaris. "
        },
        {
            "chapter": 4,
            "verse": 13,
            "name": "Exodus 4:13",
            "text": "At ille : Obsecro, inquit, Domine, mitte quem missurus es. "
        },
        {
            "chapter": 4,
            "verse": 14,
            "name": "Exodus 4:14",
            "text": "Iratus Dominus in Moysen, ait : Aaron frater tuus Levites, scio quod eloquens sit : ecce ipse egreditur in occursum tuum, vidensque te lætabitur corde. "
        },
        {
            "chapter": 4,
            "verse": 15,
            "name": "Exodus 4:15",
            "text": "Loquere ad eum, et pone verba mea in ore ejus : et ego ero in ore tuo, et in ore illius, et ostendam vobis quid agere debeatis. "
        },
        {
            "chapter": 4,
            "verse": 16,
            "name": "Exodus 4:16",
            "text": "Ipse loquetur pro te ad populum, et erit os tuum : tu autem eris ei in his quæ ad Deum pertinent. "
        },
        {
            "chapter": 4,
            "verse": 17,
            "name": "Exodus 4:17",
            "text": "Virgam quoque hanc sume in manu tua, in qua facturus es signa. "
        },
        {
            "chapter": 4,
            "verse": 18,
            "name": "Exodus 4:18",
            "text": "Abiit Moyses, et reversus est ad Jethro socerum suum, dixitque ei : Vadam et revertar ad fratres meos in Ægyptum, ut videam si adhuc vivant. Cui ait Jethro : Vade in pace.  "
        },
        {
            "chapter": 4,
            "verse": 19,
            "name": "Exodus 4:19",
            "text": " Dixit ergo Dominus ad Moysen in Madian : Vade, et revertere in Ægyptum, mortui sunt enim omnes qui quærebant animam tuam. "
        },
        {
            "chapter": 4,
            "verse": 20,
            "name": "Exodus 4:20",
            "text": "Tulit ergo Moyses uxorem suam, et filios suos, et imposuit eos super asinum : reversusque est in Ægyptum, portans virgam Dei in manu sua. "
        },
        {
            "chapter": 4,
            "verse": 21,
            "name": "Exodus 4:21",
            "text": "Dixitque ei Dominus revertenti in Ægyptum : Vide ut omnia ostenta quæ posui in manu tua, facias coram Pharaone : ego indurabo cor ejus, et non dimittet populum. "
        },
        {
            "chapter": 4,
            "verse": 22,
            "name": "Exodus 4:22",
            "text": "Dicesque ad eum : Hæc dicit Dominus : Filius meus primogenitus Israël. "
        },
        {
            "chapter": 4,
            "verse": 23,
            "name": "Exodus 4:23",
            "text": "Dixi tibi : Dimitte filium meum ut serviat mihi ; et noluisti dimittere eum : ecce ego interficiam filium tuum primogenitum. "
        },
        {
            "chapter": 4,
            "verse": 24,
            "name": "Exodus 4:24",
            "text": "Cumque esset in itinere, in diversorio occurrit ei Dominus, et volebat occidere eum. "
        },
        {
            "chapter": 4,
            "verse": 25,
            "name": "Exodus 4:25",
            "text": "Tulit idcirco Sephora acutissimam petram, et circumcidit præputium filii sui, tetigitque pedes ejus, et ait : Sponsus sanguinum tu mihi es. "
        },
        {
            "chapter": 4,
            "verse": 26,
            "name": "Exodus 4:26",
            "text": "Et dimisit eum postquam dixerat : Sponsus sanguinum ob circumcisionem. "
        },
        {
            "chapter": 4,
            "verse": 27,
            "name": "Exodus 4:27",
            "text": "Dixit autem Dominus ad Aaron : Vade in occursum Moysi in desertum. Qui perrexit obviam ei in montem Dei, et osculatus est eum. "
        },
        {
            "chapter": 4,
            "verse": 28,
            "name": "Exodus 4:28",
            "text": "Narravitque Moyses Aaron omnia verba Domini quibus miserat eum, et signa quæ mandaverat. "
        },
        {
            "chapter": 4,
            "verse": 29,
            "name": "Exodus 4:29",
            "text": "Veneruntque simul, et congregaverunt cunctos seniores filiorum Israël. "
        },
        {
            "chapter": 4,
            "verse": 30,
            "name": "Exodus 4:30",
            "text": "Locutusque est Aaron omnia verba quæ dixerat Dominus ad Moysen : et fecit signa coram populo, "
        },
        {
            "chapter": 4,
            "verse": 31,
            "name": "Exodus 4:31",
            "text": "et credidit populus. Audieruntque quod visitasset Dominus filios Israël, et respexisset afflictionem illorum : et proni adoraverunt.   "
        }
    ]
}