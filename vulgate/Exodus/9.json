{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 2,
    "book_name": "Exodus",
    "chapter": 9,
    "name": "Exodus 9",
    "verses": [
        {
            "chapter": 9,
            "verse": 1,
            "name": "Exodus 9:1",
            "text": "Dixit autem Dominus ad Moysen : Ingredere ad Pharaonem, et loquere ad eum : Hæc dicit Dominus Deus Hebræorum : Dimitte populum meum ut sacrificet mihi. "
        },
        {
            "chapter": 9,
            "verse": 2,
            "name": "Exodus 9:2",
            "text": "Quod si adhuc renuis, et retines eos, "
        },
        {
            "chapter": 9,
            "verse": 3,
            "name": "Exodus 9:3",
            "text": "ecce manus mea erit super agros tuos, et super equos, et asinos, et camelos, et boves, et oves, pestis valde gravis. "
        },
        {
            "chapter": 9,
            "verse": 4,
            "name": "Exodus 9:4",
            "text": "Et faciet Dominus mirabile inter possessiones Israël et possessiones Ægyptiorum, ut nihil omnino pereat ex eis quæ pertinent ad filios Israël. "
        },
        {
            "chapter": 9,
            "verse": 5,
            "name": "Exodus 9:5",
            "text": "Constituitque Dominus tempus, dicens : Cras faciet Dominus verbum istud in terra. "
        },
        {
            "chapter": 9,
            "verse": 6,
            "name": "Exodus 9:6",
            "text": "Fecit ergo Dominus verbum hoc altera die : mortuaque sunt omnia animantia Ægyptiorum ; de animalibus vero filiorum Israël, nihil omnino periit. "
        },
        {
            "chapter": 9,
            "verse": 7,
            "name": "Exodus 9:7",
            "text": "Et misit Pharao ad videndum : nec erat quidquam mortuum de his quæ possidebat Israël. Ingravatumque est cor Pharaonis, et non dimisit populum.  "
        },
        {
            "chapter": 9,
            "verse": 8,
            "name": "Exodus 9:8",
            "text": " Et dixit Dominus ad Moysen et Aaron : Tollite plenas manus cineris de camino, et spargat illum Moyses in cælum coram Pharaone. "
        },
        {
            "chapter": 9,
            "verse": 9,
            "name": "Exodus 9:9",
            "text": "Sitque pulvis super omnem terram Ægypti : erunt enim in hominibus et jumentis ulcera, et vesicæ turgentes in universa terra Ægypti. "
        },
        {
            "chapter": 9,
            "verse": 10,
            "name": "Exodus 9:10",
            "text": "Tuleruntque cinerem de camino, et steterunt coram Pharaone, et sparsit illum Moyses in cælum : factaque sunt ulcera vesicarum turgentium in hominibus et jumentis : "
        },
        {
            "chapter": 9,
            "verse": 11,
            "name": "Exodus 9:11",
            "text": "nec poterant malefici stare coram Moyse propter ulcera quæ in illis erant, et in omni terra Ægypti. "
        },
        {
            "chapter": 9,
            "verse": 12,
            "name": "Exodus 9:12",
            "text": "Induravitque Dominus cor Pharaonis, et non audivit eos, sicut locutus est Dominus ad Moysen.  "
        },
        {
            "chapter": 9,
            "verse": 13,
            "name": "Exodus 9:13",
            "text": " Dixitque Dominus ad Moysen : Mane consurge, et sta coram Pharaone, et dices ad eum : Hæc dicit Dominus Deus Hebræorum : Dimitte populum meum ut sacrificet mihi. "
        },
        {
            "chapter": 9,
            "verse": 14,
            "name": "Exodus 9:14",
            "text": "Quia in hac vice mittam omnes plagas meas super cor tuum, et super servos tuos, et super populum tuum : ut scias quod non sit similis mei in omni terra. "
        },
        {
            "chapter": 9,
            "verse": 15,
            "name": "Exodus 9:15",
            "text": "Nunc enim extendens manum percutiam te, et populum tuum peste, peribisque de terra. "
        },
        {
            "chapter": 9,
            "verse": 16,
            "name": "Exodus 9:16",
            "text": "Idcirco autem posui te, ut ostendam in te fortitudinem meam, et narretur nomen meum in omni terra. "
        },
        {
            "chapter": 9,
            "verse": 17,
            "name": "Exodus 9:17",
            "text": "Adhuc retines populum meum, et non vis dimittere eum ? "
        },
        {
            "chapter": 9,
            "verse": 18,
            "name": "Exodus 9:18",
            "text": "En pluam cras hac ipsa hora grandinem multam nimis, qualis non fuit in Ægypto a die qua fundata est, usque in præsens tempus. "
        },
        {
            "chapter": 9,
            "verse": 19,
            "name": "Exodus 9:19",
            "text": "Mitte ergo jam nunc, et congrega jumenta tua, et omnia quæ habes in agro : homines enim, et jumenta, et universa quæ inventa fuerint foris, nec congregata de agris, cecideritque super ea grando, morientur. "
        },
        {
            "chapter": 9,
            "verse": 20,
            "name": "Exodus 9:20",
            "text": "Qui timuit verbum Domini de servis Pharaonis, facit confugere servos suos et jumenta in domos : "
        },
        {
            "chapter": 9,
            "verse": 21,
            "name": "Exodus 9:21",
            "text": "qui autem neglexit sermonem Domini, dimisit servos suos et jumenta in agris. "
        },
        {
            "chapter": 9,
            "verse": 22,
            "name": "Exodus 9:22",
            "text": "Et dixit Dominus ad Moysen : Extende manum tuam in cælum, ut fiat grando in universa terra Ægypti super homines, et super jumenta, et super omnem herbam agri in terra Ægypti. "
        },
        {
            "chapter": 9,
            "verse": 23,
            "name": "Exodus 9:23",
            "text": "Extenditque Moyses virgam in cælum, et Dominus dedit tonitrua, et grandinem, ac discurrentia fulgura super terram : pluitque Dominus grandinem super terram Ægypti. "
        },
        {
            "chapter": 9,
            "verse": 24,
            "name": "Exodus 9:24",
            "text": "Et grando et ignis mista pariter ferebantur : tantæque fuit magnitudinis, quanta ante numquam apparuit in universa terra Ægypti ex quo gens illa condita est. "
        },
        {
            "chapter": 9,
            "verse": 25,
            "name": "Exodus 9:25",
            "text": "Et percussit grando in omni terra Ægypti cuncta quæ fuerunt in agris, ab homine usque ad jumentum : cunctamque herbam agri percussit grando, et omne lignum regionis confregit. "
        },
        {
            "chapter": 9,
            "verse": 26,
            "name": "Exodus 9:26",
            "text": "Tantum in terra Gessen, ubi erant filii Israël, grando non cecidit. "
        },
        {
            "chapter": 9,
            "verse": 27,
            "name": "Exodus 9:27",
            "text": "Misitque Pharao, et vocavit Moysen et Aaron, dicens ad eos : Peccavi etiam nunc : Dominus justus ; ego et populus meus, impii. "
        },
        {
            "chapter": 9,
            "verse": 28,
            "name": "Exodus 9:28",
            "text": "Orate Dominum ut desinant tonitrua Dei, et grando : ut dimittam vos, et nequaquam hic ultra maneatis. "
        },
        {
            "chapter": 9,
            "verse": 29,
            "name": "Exodus 9:29",
            "text": "Ait Moyses : Cum egressus fuero de urbe, extendam palmas meas ad Dominum, et cessabunt tonitrua, et grando non erit, ut scias quia Domini est terra : "
        },
        {
            "chapter": 9,
            "verse": 30,
            "name": "Exodus 9:30",
            "text": "novi autem quod et tu et servi tui necdum timeatis Dominum Deum. "
        },
        {
            "chapter": 9,
            "verse": 31,
            "name": "Exodus 9:31",
            "text": "Linum ergo et hordeum læsum est, eo quod hordeum esset virens, et linum jam folliculos germinaret : "
        },
        {
            "chapter": 9,
            "verse": 32,
            "name": "Exodus 9:32",
            "text": "triticum autem et far non sunt læsa, quia serotina erant. "
        },
        {
            "chapter": 9,
            "verse": 33,
            "name": "Exodus 9:33",
            "text": "Egressusque Moyses a Pharaone ex urbe, tetendit manus ad Dominum : et cessaverunt tonitrua et grando, nec ultra stillavit pluvia super terram. "
        },
        {
            "chapter": 9,
            "verse": 34,
            "name": "Exodus 9:34",
            "text": "Videns autem Pharao quod cessasset pluvia, et grando, et tonitrua, auxit peccatum : "
        },
        {
            "chapter": 9,
            "verse": 35,
            "name": "Exodus 9:35",
            "text": "et ingravatum est cor ejus, et servorum illius, et induratum nimis : nec dimisit filios Israël, sicut præceperat Dominus per manum Moysi.   "
        }
    ]
}