{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 2,
    "book_name": "Exodus",
    "chapter": 28,
    "name": "Exodus 28",
    "verses": [
        {
            "chapter": 28,
            "verse": 1,
            "name": "Exodus 28:1",
            "text": "Applica quoque ad te Aaron fratrem tuum cum filiis suis de medio filiorum Israël, ut sacerdotio fungantur mihi : Aaron, Nadab, et Abiu, Eleazar, et Ithamar. "
        },
        {
            "chapter": 28,
            "verse": 2,
            "name": "Exodus 28:2",
            "text": "Faciesque vestem sanctam Aaron fratri tuo in gloriam et decorem. "
        },
        {
            "chapter": 28,
            "verse": 3,
            "name": "Exodus 28:3",
            "text": "Et loqueris cunctis sapientibus corde quos replevi spiritu prudentiæ, ut faciant vestes Aaron, in quibus sanctificatus ministret mihi. "
        },
        {
            "chapter": 28,
            "verse": 4,
            "name": "Exodus 28:4",
            "text": "Hæc autem erunt vestimenta quæ faciet : rationale et superhumerale, tunicam et lineam strictam, cidarim et balteum. Facient vestimenta sancta fratri tuo Aaron et filiis ejus, ut sacerdotio fungantur mihi. "
        },
        {
            "chapter": 28,
            "verse": 5,
            "name": "Exodus 28:5",
            "text": "Accipientque aurum, et hyacinthum, et purpuram, coccumque bis tinctum, et byssum.  "
        },
        {
            "chapter": 28,
            "verse": 6,
            "name": "Exodus 28:6",
            "text": " Facient autem superhumerale de auro et hyacintho et purpura, coccoque bis tincto, et bysso retorta, opere polymito. "
        },
        {
            "chapter": 28,
            "verse": 7,
            "name": "Exodus 28:7",
            "text": "Duas oras junctas habebit in utroque latere summitatum, ut in unum redeant. "
        },
        {
            "chapter": 28,
            "verse": 8,
            "name": "Exodus 28:8",
            "text": "Ipsa quoque textura et cuncta operis varietas erit ex auro et hyacintho, et purpura, coccoque bis tincto, et bysso retorta. "
        },
        {
            "chapter": 28,
            "verse": 9,
            "name": "Exodus 28:9",
            "text": "Sumesque duos lapides onychinos, et sculpes in eis nomina filiorum Israël : "
        },
        {
            "chapter": 28,
            "verse": 10,
            "name": "Exodus 28:10",
            "text": "sex nomina in lapide uno, et sex reliqua in altero, juxta ordinem nativitatis eorum. "
        },
        {
            "chapter": 28,
            "verse": 11,
            "name": "Exodus 28:11",
            "text": "Opere sculptoris et cælatura gemmarii, sculpes eos nominibus filiorum Israël, inclusos auro atque circumdatos : "
        },
        {
            "chapter": 28,
            "verse": 12,
            "name": "Exodus 28:12",
            "text": "et pones in utroque latere superhumeralis, memoriale filiis Israël. Portabitque Aaron nomina eorum coram Domino super utrumque humerum, ob recordationem. "
        },
        {
            "chapter": 28,
            "verse": 13,
            "name": "Exodus 28:13",
            "text": "Facies et uncinos ex auro, "
        },
        {
            "chapter": 28,
            "verse": 14,
            "name": "Exodus 28:14",
            "text": "et duas catenulas ex auro purissimo sibi invicem cohærentes, quas inseres uncinis.  "
        },
        {
            "chapter": 28,
            "verse": 15,
            "name": "Exodus 28:15",
            "text": " Rationale quoque judicii facies opere polymito juxta texturam superhumeralis, ex auro, hyacintho, et purpura, coccoque bis tincto, et bysso retorta. "
        },
        {
            "chapter": 28,
            "verse": 16,
            "name": "Exodus 28:16",
            "text": "Quadrangulum erit et duplex : mensuram palmi habebit tam in longitudine quam in latitudine. "
        },
        {
            "chapter": 28,
            "verse": 17,
            "name": "Exodus 28:17",
            "text": "Ponesque in eo quatuor ordines lapidum : in primo versu erit lapis sardius, et topazius, et smaragdus : "
        },
        {
            "chapter": 28,
            "verse": 18,
            "name": "Exodus 28:18",
            "text": "in secundo carbunculus, sapphirus, et jaspis : "
        },
        {
            "chapter": 28,
            "verse": 19,
            "name": "Exodus 28:19",
            "text": "in tertio ligurius, achates, et amethystus : "
        },
        {
            "chapter": 28,
            "verse": 20,
            "name": "Exodus 28:20",
            "text": "in quarto chrysolithus, onychinus, et beryllus. Inclusi auro erunt per ordines suos. "
        },
        {
            "chapter": 28,
            "verse": 21,
            "name": "Exodus 28:21",
            "text": "Habebuntque nomina filiorum Israël : duodecim nominibus cælabuntur, singuli lapides nominibus singulorum per duodecim tribus. "
        },
        {
            "chapter": 28,
            "verse": 22,
            "name": "Exodus 28:22",
            "text": "Facies in rationali catenas sibi invicem cohærentes ex auro purissimo, "
        },
        {
            "chapter": 28,
            "verse": 23,
            "name": "Exodus 28:23",
            "text": "et duos annulos aureos, quos pones in utraque rationalis summitate : "
        },
        {
            "chapter": 28,
            "verse": 24,
            "name": "Exodus 28:24",
            "text": "catenasque aureas junges annulis, qui sunt in marginibus ejus, "
        },
        {
            "chapter": 28,
            "verse": 25,
            "name": "Exodus 28:25",
            "text": "et ipsarum catenarum extrema duobus copulabis uncinis in utroque latere superhumeralis quod rationale respicit. "
        },
        {
            "chapter": 28,
            "verse": 26,
            "name": "Exodus 28:26",
            "text": "Facies et duos annulos aureos, quos pones in summitatibus rationalis, in oris, quæ e regione sunt superhumeralis, et posteriora ejus aspiciunt. "
        },
        {
            "chapter": 28,
            "verse": 27,
            "name": "Exodus 28:27",
            "text": "Necnon et alios duos annulos aureos, qui ponendi sunt in utroque latere superhumeralis deorsum, quod respicit contra faciem juncturæ inferioris, ut aptari possit cum superhumerali, "
        },
        {
            "chapter": 28,
            "verse": 28,
            "name": "Exodus 28:28",
            "text": "et stringatur rationale annulis suis cum annulis superhumeralis vitta hyacinthina, ut maneat junctura fabrefacta, et a se invicem rationale et superhumerale nequeant separari. "
        },
        {
            "chapter": 28,
            "verse": 29,
            "name": "Exodus 28:29",
            "text": "Portabitque Aaron nomina filiorum Israël in rationali judicii super pectus suum, quando ingredietur Sanctuarium, memoriale coram Domino in æternum. "
        },
        {
            "chapter": 28,
            "verse": 30,
            "name": "Exodus 28:30",
            "text": "Pones autem in rationali judicii Doctrinam et Veritatem, quæ erunt in pectore Aaron, quando ingredietur coram Domino : et gestabit judicium filiorum Israël in pectore suo, in conspectu Domini semper.  "
        },
        {
            "chapter": 28,
            "verse": 31,
            "name": "Exodus 28:31",
            "text": " Facies et tunicam superhumeralis totam hyacinthinam, "
        },
        {
            "chapter": 28,
            "verse": 32,
            "name": "Exodus 28:32",
            "text": "in cujus medio supra erit capitium, et ora per gyrum ejus textilis, sicut fieri solet in extremis vestium partibus, ne facile rumpatur. "
        },
        {
            "chapter": 28,
            "verse": 33,
            "name": "Exodus 28:33",
            "text": "Deorsum vero, ad pedes ejusdem tunicæ, per circuitum, quasi mala punica facies, ex hyacintho, et purpura, et cocco bis tincto, mistis in medio tintinnabulis, "
        },
        {
            "chapter": 28,
            "verse": 34,
            "name": "Exodus 28:34",
            "text": "ita ut tintinnabulum sit aureum et malum punicum : rursumque tintinnabulum aliud aureum et malum punicum. "
        },
        {
            "chapter": 28,
            "verse": 35,
            "name": "Exodus 28:35",
            "text": "Et vestietur ea Aaron in officio ministerii, ut audiatur sonitus quando ingreditur et egreditur sanctuarium in conspectu Domini, et non moriatur.  "
        },
        {
            "chapter": 28,
            "verse": 36,
            "name": "Exodus 28:36",
            "text": " Facies et laminam de auro purissimo, in qua sculpes opere cælatoris, Sanctum Domino. "
        },
        {
            "chapter": 28,
            "verse": 37,
            "name": "Exodus 28:37",
            "text": "Ligabisque eam vitta hyacinthina, et erit super tiaram, "
        },
        {
            "chapter": 28,
            "verse": 38,
            "name": "Exodus 28:38",
            "text": "imminens fronti pontificis. Portabitque Aaron iniquitates eorum, quæ obtulerunt et sanctificaverunt filii Israël, in cunctis muneribus et donariis suis. Erit autem lamina semper in fronte ejus, ut placatus sit eis Dominus. "
        },
        {
            "chapter": 28,
            "verse": 39,
            "name": "Exodus 28:39",
            "text": "Stringesque tunicam bysso, et tiaram byssinam facies, et balteum opere plumarii.  "
        },
        {
            "chapter": 28,
            "verse": 40,
            "name": "Exodus 28:40",
            "text": " Porro filiis Aaron tunicas lineas parabis et balteos ac tiaras in gloriam et decorem : "
        },
        {
            "chapter": 28,
            "verse": 41,
            "name": "Exodus 28:41",
            "text": "vestiesque his omnibus Aaron fratrem tuum et filios ejus cum eo. Et cunctorum consecrabis manus, sanctificabisque illos, ut sacerdotio fungantur mihi. "
        },
        {
            "chapter": 28,
            "verse": 42,
            "name": "Exodus 28:42",
            "text": "Facies et feminalia linea, ut operiant carnem turpitudinis suæ, a renibus usque ad femora : "
        },
        {
            "chapter": 28,
            "verse": 43,
            "name": "Exodus 28:43",
            "text": "et utentur eis Aaron et filii ejus quando ingredientur tabernaculum testimonii, vel quando appropinquant ad altare ut ministrent in sanctuario, ne iniquitatis rei moriantur. Legitimum sempiternum erit Aaron, et semini ejus post eum.   "
        }
    ]
}