{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 2,
    "book_name": "Exodus",
    "chapter": 16,
    "name": "Exodus 16",
    "verses": [
        {
            "chapter": 16,
            "verse": 1,
            "name": "Exodus 16:1",
            "text": "Profectique sunt de Elim, et venit omnis multitudo filiorum Israël in desertum Sin, quod est inter Elim et Sinai, quintodecimo die mensis secundi, postquam egressi sunt de terra Ægypti. "
        },
        {
            "chapter": 16,
            "verse": 2,
            "name": "Exodus 16:2",
            "text": "Et murmuravit omnis congregatio filiorum Israël contra Moysen et Aaron in solitudine. "
        },
        {
            "chapter": 16,
            "verse": 3,
            "name": "Exodus 16:3",
            "text": "Dixeruntque filii Israël ad eos : Utinam mortui essemus per manum Domini in terra Ægypti, quando sedebamus super ollas carnium, et comedebamus panem in saturitate : cur eduxistis nos in desertum istud, ut occideretis omnem multitudinem fame ? "
        },
        {
            "chapter": 16,
            "verse": 4,
            "name": "Exodus 16:4",
            "text": "Dixit autem Dominus ad Moysen : Ecce ego pluam vobis panes de cælo : egrediatur populus, et colligat quæ sufficiunt per singulos dies : ut tentem eum utrum ambulet in lege mea, an non. "
        },
        {
            "chapter": 16,
            "verse": 5,
            "name": "Exodus 16:5",
            "text": "Die autem sexto parent quod inferant : et sit duplum quam colligere solebant per singulos dies. "
        },
        {
            "chapter": 16,
            "verse": 6,
            "name": "Exodus 16:6",
            "text": "Dixeruntque Moyses et Aaron ad omnes filios Israël : Vespere scietis quod Dominus eduxerit vos de terra Ægypti, "
        },
        {
            "chapter": 16,
            "verse": 7,
            "name": "Exodus 16:7",
            "text": "et mane videbitis gloriam Domini : audivit enim murmur vestrum contra Dominum : nos vero quid sumus, quia mussitastis contra nos ? "
        },
        {
            "chapter": 16,
            "verse": 8,
            "name": "Exodus 16:8",
            "text": "Et ait Moyses : Dabit vobis Dominus vespere carnes edere, et mane panes in saturitate : eo quod audierit murmurationes vestras quibus murmurati estis contra eum : nos enim quid sumus ? nec contra nos est murmur vestrum, sed contra Dominum. "
        },
        {
            "chapter": 16,
            "verse": 9,
            "name": "Exodus 16:9",
            "text": "Dixit quoque Moyses ad Aaron : Dic universæ congregationi filiorum Israël : Accedite coram Domino : audivit enim murmur vestrum. "
        },
        {
            "chapter": 16,
            "verse": 10,
            "name": "Exodus 16:10",
            "text": "Cumque loqueretur Aaron ad omnem cœtum filiorum Israël, respexerunt ad solitudinem : et ecce gloria Domini apparuit in nube. "
        },
        {
            "chapter": 16,
            "verse": 11,
            "name": "Exodus 16:11",
            "text": "Locutus est autem Dominus ad Moysen, dicens : "
        },
        {
            "chapter": 16,
            "verse": 12,
            "name": "Exodus 16:12",
            "text": "Audivi murmurationes filiorum Israël. Loquere ad eos : Vespere comedetis carnes, et mane saturabimini panibus : scietisque quod ego sum Dominus Deus vester. "
        },
        {
            "chapter": 16,
            "verse": 13,
            "name": "Exodus 16:13",
            "text": "Factum est ergo vespere, et ascendens coturnix, cooperuit castra : mane quoque ros jacuit per circuitum castrorum. "
        },
        {
            "chapter": 16,
            "verse": 14,
            "name": "Exodus 16:14",
            "text": "Cumque operuisset superficiem terræ, apparuit in solitudine minutum, et quasi pilo tusum in similitudinem pruinæ super terram. "
        },
        {
            "chapter": 16,
            "verse": 15,
            "name": "Exodus 16:15",
            "text": "Quod cum vidissent filii Israël, dixerunt ad invicem : Manhu ? quod significat : Quid est hoc ? ignorabant enim quid esset. Quibus ait Moyses : Iste est panis quem Dominus dedit vobis ad vescendum. "
        },
        {
            "chapter": 16,
            "verse": 16,
            "name": "Exodus 16:16",
            "text": "Hic est sermo, quem præcepit Dominus : Colligat unusquisque ex eo quantum sufficit ad vescendum : gomor per singula capita, juxta numerum animarum vestrarum quæ habitant in tabernaculo sic tolletis. "
        },
        {
            "chapter": 16,
            "verse": 17,
            "name": "Exodus 16:17",
            "text": "Feceruntque ita filii Israël : et collegerunt, alius plus, alius minus. "
        },
        {
            "chapter": 16,
            "verse": 18,
            "name": "Exodus 16:18",
            "text": "Et mensi sunt ad mensuram gomor : nec qui plus collegerat, habuit amplius : nec qui minus paraverat, reperit minus : sed singuli juxta id quod edere poterant, congregaverunt. "
        },
        {
            "chapter": 16,
            "verse": 19,
            "name": "Exodus 16:19",
            "text": "Dixitque Moyses ad eos : Nullus relinquat ex eo in mane. "
        },
        {
            "chapter": 16,
            "verse": 20,
            "name": "Exodus 16:20",
            "text": "Qui non audierunt eum, sed dimiserunt quidam ex eis usque mane, et scatere cœpit vermibus, atque computruit : et iratus est contra eos Moyses.  "
        },
        {
            "chapter": 16,
            "verse": 21,
            "name": "Exodus 16:21",
            "text": " Colligebant autem mane singuli, quantum sufficere poterat ad vescendum : cumque incaluisset sol, liquefiebat. "
        },
        {
            "chapter": 16,
            "verse": 22,
            "name": "Exodus 16:22",
            "text": "In die autem sexta collegerunt cibos duplices, id est, duo gomor per singulos homines : venerunt autem omnes principes multitudinis, et narraverunt Moysi. "
        },
        {
            "chapter": 16,
            "verse": 23,
            "name": "Exodus 16:23",
            "text": "Qui ait eis : Hoc est quod locutus est Dominus : Requies sabbati sanctificata est Domino cras : quodcumque operandum est, facite, et quæ coquenda sunt coquite : quidquid autem reliquum fuerit, reponite usque in mane. "
        },
        {
            "chapter": 16,
            "verse": 24,
            "name": "Exodus 16:24",
            "text": "Feceruntque ita ut præceperat Moyses, et non computruit, neque vermis inventus est in eo. "
        },
        {
            "chapter": 16,
            "verse": 25,
            "name": "Exodus 16:25",
            "text": "Dixitque Moyses : Comedite illud hodie, quia sabbatum est Domini : non invenietur hodie in agro. "
        },
        {
            "chapter": 16,
            "verse": 26,
            "name": "Exodus 16:26",
            "text": "Sex diebus colligite : in die autem septimo sabbatum est Domini, idcirco non invenietur. "
        },
        {
            "chapter": 16,
            "verse": 27,
            "name": "Exodus 16:27",
            "text": "Venitque septima dies : et egressi de populo ut colligerent, non invenerunt. "
        },
        {
            "chapter": 16,
            "verse": 28,
            "name": "Exodus 16:28",
            "text": "Dixit autem Dominus ad Moysen : Usquequo non vultis custodire mandata mea et legem meam ? "
        },
        {
            "chapter": 16,
            "verse": 29,
            "name": "Exodus 16:29",
            "text": "videte quod Dominus dederit vobis sabbatum, et propter hoc die sexta tribuit vobis cibos duplices : maneat unusquisque apud semetipsum ; nullus egrediatur de loco suo die septimo. "
        },
        {
            "chapter": 16,
            "verse": 30,
            "name": "Exodus 16:30",
            "text": "Et sabbatizavit populus die septimo. "
        },
        {
            "chapter": 16,
            "verse": 31,
            "name": "Exodus 16:31",
            "text": "Appellavitque domus Israël nomen ejus Man : quod erat quasi semen coriandri album, gustusque ejus quasi similæ cum melle. "
        },
        {
            "chapter": 16,
            "verse": 32,
            "name": "Exodus 16:32",
            "text": "Dixit autem Moyses : Iste est sermo, quem præcepit Dominus : Imple gomor ex eo, et custodiatur in futuras retro generationes : ut noverint panem, quo alui vos in solitudine, quando educti estis de terra Ægypti. "
        },
        {
            "chapter": 16,
            "verse": 33,
            "name": "Exodus 16:33",
            "text": "Dixitque Moyses ad Aaron : Sume vas unum, et mitte ibi man, quantum potest capere gomor, et repone coram Domino ad servandum in generationes vestras, "
        },
        {
            "chapter": 16,
            "verse": 34,
            "name": "Exodus 16:34",
            "text": "sicut præcepit Dominus Moysi. Posuitque illud Aaron in tabernaculo reservandum. "
        },
        {
            "chapter": 16,
            "verse": 35,
            "name": "Exodus 16:35",
            "text": "Filii autem Israël comederunt man quadraginta annis, donec venirent in terram habitabilem : hoc cibo aliti sunt, usquequo tangerent fines terræ Chanaan. "
        },
        {
            "chapter": 16,
            "verse": 36,
            "name": "Exodus 16:36",
            "text": "Gomor autem decima pars est ephi.   "
        }
    ]
}