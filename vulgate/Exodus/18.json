{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 2,
    "book_name": "Exodus",
    "chapter": 18,
    "name": "Exodus 18",
    "verses": [
        {
            "chapter": 18,
            "verse": 1,
            "name": "Exodus 18:1",
            "text": "Cumque audisset Jethro, sacerdos Madian, cognatus Moysi, omnia quæ fecerat Deus Moysi, et Israëli populo suo, et quod eduxisset Dominus Israël de Ægypto, "
        },
        {
            "chapter": 18,
            "verse": 2,
            "name": "Exodus 18:2",
            "text": "tulit Sephoram uxorem Moysi quam remiserat, "
        },
        {
            "chapter": 18,
            "verse": 3,
            "name": "Exodus 18:3",
            "text": "et duos filios ejus : quorum unus vocabatur Gersam, dicente patre : Advena fui in terra aliena ; "
        },
        {
            "chapter": 18,
            "verse": 4,
            "name": "Exodus 18:4",
            "text": "alter vero Eliezer : Deus enim, ait, patris mei adjutor meus, et eruit me de gladio Pharaonis. "
        },
        {
            "chapter": 18,
            "verse": 5,
            "name": "Exodus 18:5",
            "text": "Venit ergo Jethro cognatus Moysi, et filii ejus, et uxor ejus ad Moysen in desertum, ubi erat castrametatus juxta montem Dei. "
        },
        {
            "chapter": 18,
            "verse": 6,
            "name": "Exodus 18:6",
            "text": "Et mandavit Moysi, dicens : Ego Jethro cognatus tuus venio ad te, et uxor tua, et duo filii cum ea. "
        },
        {
            "chapter": 18,
            "verse": 7,
            "name": "Exodus 18:7",
            "text": "Qui egressus in occursum cognati sui, adoravit, et osculatus est eum : salutaveruntque se mutuo verbis pacificis. Cumque intrasset tabernaculum, "
        },
        {
            "chapter": 18,
            "verse": 8,
            "name": "Exodus 18:8",
            "text": "narravit Moyses cognato suo cuncta quæ fecerat Dominus Pharaoni et Ægyptiis propter Israël : universumque laborem, qui accidisset eis in itinere, et quod liberaverat eos Dominus. "
        },
        {
            "chapter": 18,
            "verse": 9,
            "name": "Exodus 18:9",
            "text": "Lætatusque est Jethro super omnibus bonis, quæ fecerat Dominus Israëli, eo quod eruisset eum de manu Ægyptiorum. "
        },
        {
            "chapter": 18,
            "verse": 10,
            "name": "Exodus 18:10",
            "text": "Et ait : Benedictus Dominus, qui liberavit vos de manu Ægyptiorum, et de manu Pharaonis ; qui eruit populum suum de manu Ægypti. "
        },
        {
            "chapter": 18,
            "verse": 11,
            "name": "Exodus 18:11",
            "text": "Nunc cognovi, quia magnus Dominus super omnes deos : eo quod superbe egerint contra illos. "
        },
        {
            "chapter": 18,
            "verse": 12,
            "name": "Exodus 18:12",
            "text": "Obtulit ergo Jethro cognatus Moysi holocausta et hostias Deo : veneruntque Aaron et omnes seniores Israël, ut comederent panem cum eo coram Deo.  "
        },
        {
            "chapter": 18,
            "verse": 13,
            "name": "Exodus 18:13",
            "text": " Altera autem die sedit Moyses ut judicaret populum, qui assistebat Moysi a mane usque ad vesperam. "
        },
        {
            "chapter": 18,
            "verse": 14,
            "name": "Exodus 18:14",
            "text": "Quod cum vidisset cognatus ejus, omnia scilicet quæ agebat in populo, ait : Quid est hoc quod facis in plebe ? cur solus sedes, et omnis populus præstolatur de mane usque ad vesperam ? "
        },
        {
            "chapter": 18,
            "verse": 15,
            "name": "Exodus 18:15",
            "text": "Cui respondit Moyses : Venit ad me populus quærens sententiam Dei : "
        },
        {
            "chapter": 18,
            "verse": 16,
            "name": "Exodus 18:16",
            "text": "cumque acciderit eis aliqua disceptatio, veniunt ad me ut judicem inter eos, et ostendam præcepta Dei, et leges ejus. "
        },
        {
            "chapter": 18,
            "verse": 17,
            "name": "Exodus 18:17",
            "text": "At ille : Non bonam, inquit, rem facis. "
        },
        {
            "chapter": 18,
            "verse": 18,
            "name": "Exodus 18:18",
            "text": "Stulto labore consumeris et tu, et populus iste qui tecum est : ultra vires tuas est negotium ; solus illud non poteris sustinere. "
        },
        {
            "chapter": 18,
            "verse": 19,
            "name": "Exodus 18:19",
            "text": "Sed audi verba mea atque consilia, et erit Deus tecum. Esto tu populo in his quæ ad Deum pertinent, ut referas quæ dicuntur ad eum : "
        },
        {
            "chapter": 18,
            "verse": 20,
            "name": "Exodus 18:20",
            "text": "ostendasque populo cæremonias et ritum colendi, viamque per quam ingredi debeant, et opus quod facere debeant. "
        },
        {
            "chapter": 18,
            "verse": 21,
            "name": "Exodus 18:21",
            "text": "Provide autem de omni plebe viros potentes, et timentes Deum, in quibus sit veritas, et qui oderint avaritiam, et constitue ex eis tribunos, et centuriones, et quinquagenarios, et decanos, "
        },
        {
            "chapter": 18,
            "verse": 22,
            "name": "Exodus 18:22",
            "text": "qui judicent populum omni tempore : quidquid autem majus fuerit, referant ad te, et ipsi minora tantummodo judicent : leviusque sit tibi, partito in alios onere. "
        },
        {
            "chapter": 18,
            "verse": 23,
            "name": "Exodus 18:23",
            "text": "Si hoc feceris, implebis imperium Dei, et præcepta ejus poteris sustentare : et omnis hic populus revertetur ad loca sua cum pace. "
        },
        {
            "chapter": 18,
            "verse": 24,
            "name": "Exodus 18:24",
            "text": "Quibus auditis, Moyses fecit omnia quæ ille suggesserat. "
        },
        {
            "chapter": 18,
            "verse": 25,
            "name": "Exodus 18:25",
            "text": "Et electis viris strenuis de cuncto Israël, constituit eos principes populi, tribunos, et centuriones, et quinquagenarios, et decanos. "
        },
        {
            "chapter": 18,
            "verse": 26,
            "name": "Exodus 18:26",
            "text": "Qui judicabant plebem omni tempore : quidquid autem gravius erat, referebant ad eum, faciliora tantummodo judicantes. "
        },
        {
            "chapter": 18,
            "verse": 27,
            "name": "Exodus 18:27",
            "text": "Dimisitque cognatum suum : qui reversus abiit in terram suam.   "
        }
    ]
}