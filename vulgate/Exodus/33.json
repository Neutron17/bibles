{
    "translation": "Vulgata Clementina",
    "abbreviation": "vulgate",
    "lang": "la",
    "language": "Latin",
    "direction": "LTR",
    "encoding": "UTF-8",
    "book_nr": 2,
    "book_name": "Exodus",
    "chapter": 33,
    "name": "Exodus 33",
    "verses": [
        {
            "chapter": 33,
            "verse": 1,
            "name": "Exodus 33:1",
            "text": "Locutusque est Dominus ad Moysen, dicens : Vade, ascende de loco isto tu, et populus tuus quem eduxisti de terra Ægypti, in terram quam juravi Abraham, Isaac et Jacob, dicens : Semini tuo dabo eam : "
        },
        {
            "chapter": 33,
            "verse": 2,
            "name": "Exodus 33:2",
            "text": "et mittam præcursorem tui angelum, ut ejiciam Chananæum, et Amorrhæum, et Hethæum, et Pherezæum, et Hevæum, et Jebusæum, "
        },
        {
            "chapter": 33,
            "verse": 3,
            "name": "Exodus 33:3",
            "text": "et intres in terram fluentem lacte et melle. Non enim ascendam tecum, quia populus duræ cervicis es : ne forte disperdam te in via. "
        },
        {
            "chapter": 33,
            "verse": 4,
            "name": "Exodus 33:4",
            "text": "Audiensque populus sermonem hunc pessimum, luxit : et nullus ex more indutus est cultu suo. "
        },
        {
            "chapter": 33,
            "verse": 5,
            "name": "Exodus 33:5",
            "text": "Dixitque Dominus ad Moysen : Loquere filiis Israël : Populus duræ cervicis es : semel ascendam in medio tui, et delebo te. Jam nunc depone ornatum tuum, ut sciam quid faciam tibi. "
        },
        {
            "chapter": 33,
            "verse": 6,
            "name": "Exodus 33:6",
            "text": "Deposuerunt ergo filii Israël ornatum suum a monte Horeb.  "
        },
        {
            "chapter": 33,
            "verse": 7,
            "name": "Exodus 33:7",
            "text": " Moyses quoque tollens tabernaculum, tetendit extra castra procul, vocavitque nomen ejus, Tabernaculum fœderis. Et omnis populus, qui habebat aliquam quæstionem, egrediebatur ad tabernaculum fœderis, extra castra. "
        },
        {
            "chapter": 33,
            "verse": 8,
            "name": "Exodus 33:8",
            "text": "Cumque egrederetur Moyses ad tabernaculum, surgebat universa plebs, et stabat unusquisque in ostio papilionis sui, aspiciebantque tergum Moysi, donec ingrederetur tentorium. "
        },
        {
            "chapter": 33,
            "verse": 9,
            "name": "Exodus 33:9",
            "text": "Ingresso autem illo tabernaculum fœderis, descendebat columna nubis, et stabat ad ostium, loquebaturque cum Moyse, "
        },
        {
            "chapter": 33,
            "verse": 10,
            "name": "Exodus 33:10",
            "text": "cernentibus universis quod columna nubis staret ad ostium tabernaculi. Stabantque ipsi, et adorabant per fores tabernaculorum suorum. "
        },
        {
            "chapter": 33,
            "verse": 11,
            "name": "Exodus 33:11",
            "text": "Loquebatur autem Dominus ad Moysen facie ad faciem, sicut solet loqui homo ad amicum suum. Cumque ille reverteretur in castra, minister ejus Josue filius Nun, puer, non recedebat de tabernaculo.  "
        },
        {
            "chapter": 33,
            "verse": 12,
            "name": "Exodus 33:12",
            "text": " Dixit autem Moyses ad Dominum : Præcipis ut educam populum istum : et non indicas mihi quem missurus es mecum, præsertim cum dixeris : Novi te ex nomine, et invenisti gratiam coram me. "
        },
        {
            "chapter": 33,
            "verse": 13,
            "name": "Exodus 33:13",
            "text": "Si ergo inveni gratiam in conspectu tuo, ostende mihi faciem tuam, ut sciam te, et inveniam gratiam ante oculos tuos : respice populum tuum gentem hanc. "
        },
        {
            "chapter": 33,
            "verse": 14,
            "name": "Exodus 33:14",
            "text": "Dixitque Dominus : Facies mea præcedet te, et requiem dabo tibi. "
        },
        {
            "chapter": 33,
            "verse": 15,
            "name": "Exodus 33:15",
            "text": "Et ait Moyses : Si non tu ipse præcedas, ne educas nos de loco isto. "
        },
        {
            "chapter": 33,
            "verse": 16,
            "name": "Exodus 33:16",
            "text": "In quo enim scire poterimus ego et populus tuus invenisse nos gratiam in conspectu tuo, nisi ambulaveris nobiscum, ut glorificemur ab omnibus populis qui habitant super terram ? "
        },
        {
            "chapter": 33,
            "verse": 17,
            "name": "Exodus 33:17",
            "text": "Dixit autem Dominus ad Moysen : Et verbum istud, quod locutus es, faciam : invenisti enim gratiam coram me, et teipsum novi ex nomine.  "
        },
        {
            "chapter": 33,
            "verse": 18,
            "name": "Exodus 33:18",
            "text": " Qui ait : Ostende mihi gloriam tuam. "
        },
        {
            "chapter": 33,
            "verse": 19,
            "name": "Exodus 33:19",
            "text": "Respondit : Ego ostendam omne bonum tibi, et vocabo in nomine Domini coram te : et miserebor cui voluero, et clemens ero in quem mihi placuerit. "
        },
        {
            "chapter": 33,
            "verse": 20,
            "name": "Exodus 33:20",
            "text": "Rursumque ait : Non poteris videre faciem meam : non enim videbit me homo et vivet. "
        },
        {
            "chapter": 33,
            "verse": 21,
            "name": "Exodus 33:21",
            "text": "Et iterum : Ecce, inquit, est locus apud me, et stabis supra petram. "
        },
        {
            "chapter": 33,
            "verse": 22,
            "name": "Exodus 33:22",
            "text": "Cumque transibit gloria mea, ponam te in foramine petræ, et protegam dextera mea, donec transeam : "
        },
        {
            "chapter": 33,
            "verse": 23,
            "name": "Exodus 33:23",
            "text": "tollamque manum meam, et videbis posteriora mea : faciem autem meam videre non poteris.   "
        }
    ]
}