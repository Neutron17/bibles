{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 43,
    "book_name": "John",
    "chapter": 3,
    "name": "John 3",
    "verses": [
        {
            "chapter": 3,
            "verse": 1,
            "name": "John 3:1",
            "text": " Vala pedig a farizeusok közt egy ember, a neve Nikodémus, a zsidók főembere: "
        },
        {
            "chapter": 3,
            "verse": 2,
            "name": "John 3:2",
            "text": "Ez jöve Jézushoz éjjel, és monda néki: Mester, tudjuk, hogy Istentől jöttél tanítóul; mert senki sem teheti e jeleket, a melyeket te teszel, hanem ha az Isten van vele. "
        },
        {
            "chapter": 3,
            "verse": 3,
            "name": "John 3:3",
            "text": "Felele Jézus és monda néki: Bizony, bizony mondom néked: ha valaki újonnan nem születik, nem láthatja az Isten országát. "
        },
        {
            "chapter": 3,
            "verse": 4,
            "name": "John 3:4",
            "text": "Monda néki Nikodémus: Mimódon születhetik az ember, ha vén? Vajjon bemehet-é az ő anyjának méhébe másodszor, és születhetik-é? "
        },
        {
            "chapter": 3,
            "verse": 5,
            "name": "John 3:5",
            "text": "Felele Jézus: Bizony, bizony mondom néked: Ha valaki nem születik víztől és Lélektől, nem mehet be az Isten országába."
        },
        {
            "chapter": 3,
            "verse": 6,
            "name": "John 3:6",
            "text": "A mi testtől született, test az; és a mi Lélektől született, lélek az. "
        },
        {
            "chapter": 3,
            "verse": 7,
            "name": "John 3:7",
            "text": "Ne csodáld, hogy azt mondám néked: Szükség néktek újonnan születnetek. "
        },
        {
            "chapter": 3,
            "verse": 8,
            "name": "John 3:8",
            "text": "A szél fú, a hová akar, és annak zúgását hallod, de nem tudod honnan jő és hová megy: így van mindenki, a ki Lélektől született. "
        },
        {
            "chapter": 3,
            "verse": 9,
            "name": "John 3:9",
            "text": "Felele Nikodémus és monda néki: Mimódon lehetnek ezek? "
        },
        {
            "chapter": 3,
            "verse": 10,
            "name": "John 3:10",
            "text": "Felele Jézus és monda néki: Te Izráel tanítója vagy, és nem tudod ezeket? "
        },
        {
            "chapter": 3,
            "verse": 11,
            "name": "John 3:11",
            "text": "Bizony, bizony mondom néked, a mit tudunk, azt mondjuk, és a mit látunk, arról teszünk bizonyságot; és a mi bizonyságtételünket el nem fogadjátok. "
        },
        {
            "chapter": 3,
            "verse": 12,
            "name": "John 3:12",
            "text": "Ha a földiekről szóltam néktek és nem hisztek, mimódon hisztek, ha a mennyeiekről szólok néktek? "
        },
        {
            "chapter": 3,
            "verse": 13,
            "name": "John 3:13",
            "text": "És senki sem ment fel a mennybe, hanemha az, a ki a mennyből szállott alá, az embernek Fia, a ki a mennyben van. "
        },
        {
            "chapter": 3,
            "verse": 14,
            "name": "John 3:14",
            "text": "És a miképen felemelte Mózes a kígyót a pusztában, akképen kell az ember Fiának felemeltetnie. "
        },
        {
            "chapter": 3,
            "verse": 15,
            "name": "John 3:15",
            "text": "Hogy valaki hiszen ő benne, el ne veszszen, hanem örök élete legyen. "
        },
        {
            "chapter": 3,
            "verse": 16,
            "name": "John 3:16",
            "text": "Mert úgy szerette Isten e világot, hogy az ő egyszülött Fiát adta, hogy valaki hiszen ő benne, el ne vesszen, hanem örök élete legyen. "
        },
        {
            "chapter": 3,
            "verse": 17,
            "name": "John 3:17",
            "text": "Mert nem azért küldte az Isten az ő Fiát a világra, hogy kárhoztassa a világot, hanem hogy megtartassék a világ általa. "
        },
        {
            "chapter": 3,
            "verse": 18,
            "name": "John 3:18",
            "text": "A ki hiszen ő benne, el nem kárhozik; a ki pedig nem hisz, immár elkárhozott, mivelhogy nem hitt az Isten egyszülött Fiának nevében. "
        },
        {
            "chapter": 3,
            "verse": 19,
            "name": "John 3:19",
            "text": "Ez pedig a kárhoztatás, hogy a világosság e világra jött, és az emberek inkább szerették a sötétséget, mint a világosságot; mert az ő cselekedeteik gonoszak valának. "
        },
        {
            "chapter": 3,
            "verse": 20,
            "name": "John 3:20",
            "text": "Mert minden, a ki hamisan cselekszik, gyűlöli a világosságot és nem megy a világosságra, hogy az ő cselekedetei fel ne fedessenek; "
        },
        {
            "chapter": 3,
            "verse": 21,
            "name": "John 3:21",
            "text": "A ki pedig az igazságot cselekszi, az a világosságra megy, hogy az ő cselekedetei nyilvánvalókká legyenek, hogy Isten szerint való cselekedetek.  "
        },
        {
            "chapter": 3,
            "verse": 22,
            "name": "John 3:22",
            "text": " Ezután elméne Jézus az ő tanítványaival a Júdea földére; és ott időzék velök, és keresztele. "
        },
        {
            "chapter": 3,
            "verse": 23,
            "name": "John 3:23",
            "text": "János pedig szintén keresztel vala Énonban, Sálemhez közel, mert ott sok volt a víz. És oda járulának és megkeresztelkedének. "
        },
        {
            "chapter": 3,
            "verse": 24,
            "name": "John 3:24",
            "text": "Mert János még nem vetteték a tömlöczbe. "
        },
        {
            "chapter": 3,
            "verse": 25,
            "name": "John 3:25",
            "text": "Vetekedés támada azért a János tanítványai és a judeaiak között a mosakodás felől. "
        },
        {
            "chapter": 3,
            "verse": 26,
            "name": "John 3:26",
            "text": "És menének Jánoshoz és mondának néki: Mester! A ki veled vala a Jordánon túl, a kiről te bizonyságot tettél, ímé az keresztel, és hozzá megy mindenki. "
        },
        {
            "chapter": 3,
            "verse": 27,
            "name": "John 3:27",
            "text": "Felele János és monda: Az ember semmit sem vehet, hanem ha a mennyből adatott néki. "
        },
        {
            "chapter": 3,
            "verse": 28,
            "name": "John 3:28",
            "text": "Ti magatok vagytok a bizonyságaim, hogy megmondtam: Nem vagyok én a Krisztus, hanem hogy ő előtte küldettem el. "
        },
        {
            "chapter": 3,
            "verse": 29,
            "name": "John 3:29",
            "text": "A kinek jegyese van, vőlegény az; a vőlegény barátja pedig, a ki ott áll és hallja őt, örvendezve örül a vőlegény szavának. Ez az én örömem immár betelt. "
        },
        {
            "chapter": 3,
            "verse": 30,
            "name": "John 3:30",
            "text": "Annak növekednie kell, nékem pedig alább szállanom."
        },
        {
            "chapter": 3,
            "verse": 31,
            "name": "John 3:31",
            "text": "A ki felülről jött, feljebb való mindenkinél. A ki a földről való, földi az és földieket szól; a ki a mennyből jött, feljebb való mindenkinél. "
        },
        {
            "chapter": 3,
            "verse": 32,
            "name": "John 3:32",
            "text": "És arról tesz bizonyságot, a mit látott és hallott; és az ő bizonyságtételét senki sem fogadja be. "
        },
        {
            "chapter": 3,
            "verse": 33,
            "name": "John 3:33",
            "text": "A ki az ő bizonyságtételét befogadja, az megpecsételte, hogy az Isten igaz. "
        },
        {
            "chapter": 3,
            "verse": 34,
            "name": "John 3:34",
            "text": "Mert a kit az Isten küldött, az Isten beszédeit szólja; mivelhogy az Isten nem mérték szerint adja a Lelket. "
        },
        {
            "chapter": 3,
            "verse": 35,
            "name": "John 3:35",
            "text": "Az Atya szereti a Fiút, és az ő kezébe adott mindent. "
        },
        {
            "chapter": 3,
            "verse": 36,
            "name": "John 3:36",
            "text": "A ki hisz a Fiúban, örök élete van; a ki pedig nem enged a Fiúnak, nem lát életet, hanem az Isten haragja marad rajta.   "
        }
    ]
}