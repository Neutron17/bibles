{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 43,
    "book_name": "John",
    "chapter": 13,
    "name": "John 13",
    "verses": [
        {
            "chapter": 13,
            "verse": 1,
            "name": "John 13:1",
            "text": " A husvét ünnepe előtt pedig, tudván Jézus, hogy eljött az ő órája, hogy átmenjen e világból az Atyához, mivelhogy szerette az övéit e világon, mindvégig szerette őket. "
        },
        {
            "chapter": 13,
            "verse": 2,
            "name": "John 13:2",
            "text": "És vacsora közben, a mikor az ördög belesugalta már Iskáriótes Júdásnak, a Simon fiának szívébe, hogy árulja el őt, "
        },
        {
            "chapter": 13,
            "verse": 3,
            "name": "John 13:3",
            "text": "Tudván Jézus, hogy az Atya mindent hatalmába adott néki, és hogy ő az Istentől jött és az Istenhez megy, "
        },
        {
            "chapter": 13,
            "verse": 4,
            "name": "John 13:4",
            "text": "Felkele a vacsorától, leveté a felső ruháját; és egy kendőt vévén, körülköté magát. "
        },
        {
            "chapter": 13,
            "verse": 5,
            "name": "John 13:5",
            "text": "Azután vizet tölte a medenczébe, és kezdé mosni a tanítványok lábait, és megtörleni a kendővel, a melylyel körül van kötve."
        },
        {
            "chapter": 13,
            "verse": 6,
            "name": "John 13:6",
            "text": "Méne azért Simon Péterhez; és az monda néki: Uram, te mosod-é meg az én lábaimat?"
        },
        {
            "chapter": 13,
            "verse": 7,
            "name": "John 13:7",
            "text": "Felele Jézus és monda néki: A mit én cselekszem, te azt most nem érted, de ezután majd megérted."
        },
        {
            "chapter": 13,
            "verse": 8,
            "name": "John 13:8",
            "text": "Monda néki Péter: Az én lábaimat nem mosod meg soha! Felele néki Jézus: Ha meg nem moslak téged, semmi közöd sincs én hozzám."
        },
        {
            "chapter": 13,
            "verse": 9,
            "name": "John 13:9",
            "text": "Monda néki Simon Péter: Uram, ne csak lábaimat, hanem kezeimet és fejemet is! "
        },
        {
            "chapter": 13,
            "verse": 10,
            "name": "John 13:10",
            "text": "Monda néki Jézus: A ki megfürödött, nincs másra szüksége, mint a lábait megmosni, különben egészen tiszta; ti is tiszták vagytok, de nem mindnyájan. "
        },
        {
            "chapter": 13,
            "verse": 11,
            "name": "John 13:11",
            "text": "Tudta ugyanis, hogy ki árulja el őt; azért mondá: Nem vagytok mindnyájan tiszták! "
        },
        {
            "chapter": 13,
            "verse": 12,
            "name": "John 13:12",
            "text": "Mikor azért megmosta azoknak lábait, és a felső ruháját felvette, újra leülvén, monda nékik: Értitek-é, hogy mit cselekedtem veletek? "
        },
        {
            "chapter": 13,
            "verse": 13,
            "name": "John 13:13",
            "text": "Ti engem így hívtok: Mester, és Uram . És jól mondjátok, mert az vagyok. "
        },
        {
            "chapter": 13,
            "verse": 14,
            "name": "John 13:14",
            "text": "Azért, ha én az Úr és a Mester megmostam a ti lábaitokat, néktek is meg kell mosnotok egymás lábait."
        },
        {
            "chapter": 13,
            "verse": 15,
            "name": "John 13:15",
            "text": "Mert példát adtam néktek, hogy a miképen én cselekedtem veletek, ti is akképen cselekedjetek. "
        },
        {
            "chapter": 13,
            "verse": 16,
            "name": "John 13:16",
            "text": "Bizony, bizony mondom néktek: A szolga nem nagyobb az ő Uránál; sem a követ nem nagyobb annál, a ki azt küldte. "
        },
        {
            "chapter": 13,
            "verse": 17,
            "name": "John 13:17",
            "text": "Ha tudjátok ezeket, boldogok lesztek, ha cselekszitek ezeket. "
        },
        {
            "chapter": 13,
            "verse": 18,
            "name": "John 13:18",
            "text": "Nem mindnyájatokról szólok; tudom én kiket választottam el; hanem hogy beteljesedjék az írás: A ki velem ette a kenyeret, a sarkát emelte fel ellenem. "
        },
        {
            "chapter": 13,
            "verse": 19,
            "name": "John 13:19",
            "text": "Most megmondom néktek, mielőtt meglenne, hogy mikor meglesz, higyjétek majd, hogy én vagyok. "
        },
        {
            "chapter": 13,
            "verse": 20,
            "name": "John 13:20",
            "text": "Bizony, bizony mondom néktek: A ki befogadja, ha valakit elküldök, engem fogad be; a ki pedig engem befogad, azt fogadja be, a ki engem küldött.  "
        },
        {
            "chapter": 13,
            "verse": 21,
            "name": "John 13:21",
            "text": " Mikor ezeket mondja vala Jézus, igen nyugtalankodék lelkében, s bizonyságot tőn, és monda: Bizony, bizony mondom néktek, hogy egy ti közületek elárul engem. "
        },
        {
            "chapter": 13,
            "verse": 22,
            "name": "John 13:22",
            "text": "A tanítványok ekkor egymásra tekintének bizonytalankodva, hogy kiről szól. "
        },
        {
            "chapter": 13,
            "verse": 23,
            "name": "John 13:23",
            "text": "Egy pedig az ő tanítványai közül a Jézus kebelén nyugszik vala, a kit szeret vala Jézus. "
        },
        {
            "chapter": 13,
            "verse": 24,
            "name": "John 13:24",
            "text": "Int azért ennek Simon Péter, hogy tudakozza meg, ki az, a kiről szól? "
        },
        {
            "chapter": 13,
            "verse": 25,
            "name": "John 13:25",
            "text": "Az pedig a Jézus kebelére hajolván, monda néki: Uram, ki az? "
        },
        {
            "chapter": 13,
            "verse": 26,
            "name": "John 13:26",
            "text": "Felele Jézus: Az, a kinek én a bemártott falatot adom. És bemártván a falatot, adá Iskáriótes Júdásnak, a Simon fiának. "
        },
        {
            "chapter": 13,
            "verse": 27,
            "name": "John 13:27",
            "text": "És a falat után akkor beméne abba a Sátán. Monda azért néki Jézus: A mit cselekszel, hamar cselekedjed. "
        },
        {
            "chapter": 13,
            "verse": 28,
            "name": "John 13:28",
            "text": "Ezt pedig senki sem érté a leültek közül, miért mondta néki. "
        },
        {
            "chapter": 13,
            "verse": 29,
            "name": "John 13:29",
            "text": "Némelyek ugyanis állíták, mivelhogy az erszény Júdásnál vala, hogy azt mondá néki Jézus: Vedd meg, a mikre szükségünk van az ünnepre; vagy, hogy adjon valamit a szegényeknek. "
        },
        {
            "chapter": 13,
            "verse": 30,
            "name": "John 13:30",
            "text": "Az pedig, mihelyt a falatot elvevé, azonnal kiméne: vala pedig éjszaka. "
        },
        {
            "chapter": 13,
            "verse": 31,
            "name": "John 13:31",
            "text": " Mikor azért kiment vala, monda Jézus: Most dicsőítteték meg az embernek Fia, az Isten is megdicsőítteték ő benne. "
        },
        {
            "chapter": 13,
            "verse": 32,
            "name": "John 13:32",
            "text": "Ha megdicsőítteték ő benne az Isten, az Isten is megdicsőíti őt ő magában, és ezennel megdicsőíti őt. "
        },
        {
            "chapter": 13,
            "verse": 33,
            "name": "John 13:33",
            "text": "Fiaim, egy kevés ideig még veletek vagyok. Kerestek majd engem; de a miként a zsidóknak mondám, hogy: A hová én megyek, ti nem jöhettek; most néktek is mondom. "
        },
        {
            "chapter": 13,
            "verse": 34,
            "name": "John 13:34",
            "text": "Új parancsolatot adok néktek, hogy egymást szeressétek; a mint én szerettelek titeket, úgy szeressétek ti is egymást. "
        },
        {
            "chapter": 13,
            "verse": 35,
            "name": "John 13:35",
            "text": "Erről ismeri meg mindenki, hogy az én tanítványaim vagytok, ha egymást szeretni fogjátok.  "
        },
        {
            "chapter": 13,
            "verse": 36,
            "name": "John 13:36",
            "text": " Monda néki Simon Péter: Uram, hová mégy? Felele néki Jézus: A hová én megyek, most én utánam nem jöhetsz; utóbb azonban utánam jössz. "
        },
        {
            "chapter": 13,
            "verse": 37,
            "name": "John 13:37",
            "text": "Monda néki Péter: Uram, miért nem mehetek most utánad? Az életemet adom éretted! "
        },
        {
            "chapter": 13,
            "verse": 38,
            "name": "John 13:38",
            "text": "Felele néki Jézus: Az életedet adod érettem? Bizony, bizony mondom néked, nem szól addig a kakas, mígnem háromszor megtagadsz engem.   "
        }
    ]
}