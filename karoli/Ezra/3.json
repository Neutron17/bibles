{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 15,
    "book_name": "Ezra",
    "chapter": 3,
    "name": "Ezra 3",
    "verses": [
        {
            "chapter": 3,
            "verse": 1,
            "name": "Ezra 3:1",
            "text": " Mikor pedig eljöve a hetedik hónap, és Izráel fiai az ő városaikban lakozának, felgyűle a nép egyenlőképen Jeruzsálembe. "
        },
        {
            "chapter": 3,
            "verse": 2,
            "name": "Ezra 3:2",
            "text": "És fölkele Jésua, Jósádák fia, s az ő atyjafiai, a papok, és Zorobábel, Sealtiél fia s az ő atyjafiai, és megépíték Izráel Istenének oltárát, hogy áldozzanak rajta égőáldozatokat, a mint írva van Mózesnek, az Isten emberének törvényében. "
        },
        {
            "chapter": 3,
            "verse": 3,
            "name": "Ezra 3:3",
            "text": "És erős fundamentomra állíták fel az oltárt, mert félnek vala a földnek népétől, és áldozának rajta égőáldozatokat az Úrnak, reggeli és estveli égőáldozatokat. "
        },
        {
            "chapter": 3,
            "verse": 4,
            "name": "Ezra 3:4",
            "text": "És megülék a sátoros ünnepet, a mint írva van, s áldozának égőáldozatot napról-napra szám és szokás szerint minden napit az ő napján. "
        },
        {
            "chapter": 3,
            "verse": 5,
            "name": "Ezra 3:5",
            "text": "És azután áldozák az állandó napi, továbbá a hónapok első napjain s az Úr minden szent ünnep napjain viendő égőáldozatot, és mindazokért valót, a kik önkénytesen ajándékozának az Úrnak. "
        },
        {
            "chapter": 3,
            "verse": 6,
            "name": "Ezra 3:6",
            "text": "Tehát a hetedik hónap első napjától fogva kezdének égőáldozatot áldozni az Úrnak, a mikor az Úr templomának alapköve még nem tétetett le."
        },
        {
            "chapter": 3,
            "verse": 7,
            "name": "Ezra 3:7",
            "text": "És adának pénzt a kő- és favágóknak s a mesterembereknek, és ételt és italt és olajat a Sidonbelieknek és Tírusbelieknek, hogy hozzanak czédrusfákat a Libánonról a joppéi tenger felé, Czírus, persa király nékik adott engedelme szerint.  "
        },
        {
            "chapter": 3,
            "verse": 8,
            "name": "Ezra 3:8",
            "text": " Második esztendőben azután, hogy fölmenének az Isten házához Jeruzsálembe, a második hónapban megkezdték az építést Zorobábel, a Sealtiél fia és Jésua, a Jósádák fia és a többi atyjafiaik, a papok és Léviták és mindnyájan, a kik a fogságból visszajöttek vala Jeruzsálembe, és rendelék a Lévitákat, a kik húsz esztendősök vagy azon felül valának, az Úr háza építésének vezetésére. "
        },
        {
            "chapter": 3,
            "verse": 9,
            "name": "Ezra 3:9",
            "text": "És előlálla Jésua, az ő fiai és atyjafiai, Kadmiél és fiai, a Júda fiai, egyenlőképen, hogy vezérei legyenek az Isten házát építő munkásoknak, továbbá Hénádád fiai, fiaik és testvéreik, – mind Léviták. "
        },
        {
            "chapter": 3,
            "verse": 10,
            "name": "Ezra 3:10",
            "text": "S midőn az építők letették az Úr templomának alapkövét, Jésua és Zorobábel oda állaták a papokat öltözetükben kürtökkel, s a Lévitákat, Ásáf fiait czimbalmokkal, hogy dícsérjék az Urat, Izráel királyának, Dávidnak rendelete szerint. "
        },
        {
            "chapter": 3,
            "verse": 11,
            "name": "Ezra 3:11",
            "text": "És énekelének, dícsérvén az Urat és hálát adván néki, mert jó, mert mindörökké van az ő irgalmassága Izráelen! És mind az egész nép nagy felszóval kiált vala, dícsérvén az Urat, hogy az Úr házának alapköve immáron letétetett! "
        },
        {
            "chapter": 3,
            "verse": 12,
            "name": "Ezra 3:12",
            "text": "Nagy sokan pedig a papok és a Léviták és a családfők közül, a vének, a kik látták vala az első házat, mikor alapot vetnek vala most e háznak az ő szemök előtt, nagy felszóval sírnak vala, sokan pedig örömükben nagy felszóval kiáltanak vala; "
        },
        {
            "chapter": 3,
            "verse": 13,
            "name": "Ezra 3:13",
            "text": "Úgy hogy a nép nem tudja vala megkülönböztetni az örömben való kiáltást a nép siralmának szavától, mert a nép kiált vala nagy felszóval, és ez a szó messze földre meghallatott.  "
        }
    ]
}