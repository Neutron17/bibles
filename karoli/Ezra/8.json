{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 15,
    "book_name": "Ezra",
    "chapter": 8,
    "name": "Ezra 8",
    "verses": [
        {
            "chapter": 8,
            "verse": 1,
            "name": "Ezra 8:1",
            "text": " Ezek pedig családfőik és nemzetségi eredetök azoknak, a kik feljövének velem Artaxerxes uralkodásakor Babilóniából: "
        },
        {
            "chapter": 8,
            "verse": 2,
            "name": "Ezra 8:2",
            "text": "Fineás fiai közül: Gersóm; Ithamár fiai közül: Dániel; Dávid fiai közül: Hattus;"
        },
        {
            "chapter": 8,
            "verse": 3,
            "name": "Ezra 8:3",
            "text": "A Sekánia fiai közül, Parós fiai közül: Zakariás s vele egy nemzetségben másfélszáz férfi; "
        },
        {
            "chapter": 8,
            "verse": 4,
            "name": "Ezra 8:4",
            "text": "Pahath-Moáb fiai közül: Eljóénai, Zerahia fia s vele kétszáz férfi; "
        },
        {
            "chapter": 8,
            "verse": 5,
            "name": "Ezra 8:5",
            "text": "Sekánia fiai közül a Jaháziel fia s ő vele háromszáz férfi;"
        },
        {
            "chapter": 8,
            "verse": 6,
            "name": "Ezra 8:6",
            "text": "Ádin fiai közül: Ebed, Jónathán fia és vele ötven férfi;"
        },
        {
            "chapter": 8,
            "verse": 7,
            "name": "Ezra 8:7",
            "text": "Élám fiai közül: Ésaiás, Athália fia és vele hetven férfi;"
        },
        {
            "chapter": 8,
            "verse": 8,
            "name": "Ezra 8:8",
            "text": "Sefátia fiai közül: Zebádia, Mikháel fia és ő vele nyolczvan férfi;"
        },
        {
            "chapter": 8,
            "verse": 9,
            "name": "Ezra 8:9",
            "text": "Joáb fiai közül: Obádia, Jéhiel fia és vele kétszáztizennyolcz férfi; "
        },
        {
            "chapter": 8,
            "verse": 10,
            "name": "Ezra 8:10",
            "text": "Selómith fiai közül a Jószifia fia és vele százhatvan férfi;"
        },
        {
            "chapter": 8,
            "verse": 11,
            "name": "Ezra 8:11",
            "text": "Bébai fiai közül: Zakariás, Bébai fia és vele huszonnyolcz férfi;"
        },
        {
            "chapter": 8,
            "verse": 12,
            "name": "Ezra 8:12",
            "text": "Azgád fiai közül: Jóhanán, Hakkátán fia és vele száztíz férfi;"
        },
        {
            "chapter": 8,
            "verse": 13,
            "name": "Ezra 8:13",
            "text": "Adónikám fiai közül az utódok s neveik: Elifélet, Jeiél és Semája és velök hatvan férfi; "
        },
        {
            "chapter": 8,
            "verse": 14,
            "name": "Ezra 8:14",
            "text": "És Bigvai fiai közül: Uthai és Zabbud és velök hetven férfi."
        },
        {
            "chapter": 8,
            "verse": 15,
            "name": "Ezra 8:15",
            "text": "Mikor pedig összegyűjtém őket az Aháva felé folyó folyóvízhez, hol három napig valánk, megnéztem jól a népet és a papokat, s a Lévi fiai közül nem találtam közöttük senkit."
        },
        {
            "chapter": 8,
            "verse": 16,
            "name": "Ezra 8:16",
            "text": "Elküldém annakokáért Eliézert, Arielt, Semáját, Elnáthánt, Járibot, Elnáthánt, Náthánt, Zakariást, Mesullámot, mint családfőket, és Jójáribot és Elnáthánt, mint eszes embereket."
        },
        {
            "chapter": 8,
            "verse": 17,
            "name": "Ezra 8:17",
            "text": "És rendelém őket Iddóhoz, a ki fő vala a Kászifia nevű helyen, és betanítám őket, hogy mit szóljanak Iddónak és az ő atyjafiainak, a Léviták szolgáinak a Kászifia nevű helyen, – hogy hozzanak szolgákat a mi Istenünk házához."
        },
        {
            "chapter": 8,
            "verse": 18,
            "name": "Ezra 8:18",
            "text": "És elhozák nékünk, Istenünknek rajtunk nyugvó jó kegyelme szerint, Is-szekhelt, a Mahli fiai közül, a ki Lévi fia, a ki meg Izráel fia vala, és Serébiát, fiaival és tizennyolcz testvérével együtt. "
        },
        {
            "chapter": 8,
            "verse": 19,
            "name": "Ezra 8:19",
            "text": "És Hasábiát s vele Ésaiást, a Mérári fiai közül, testvéreivel és húsz fiával együtt; "
        },
        {
            "chapter": 8,
            "verse": 20,
            "name": "Ezra 8:20",
            "text": "És a Léviták szolgái közül, a kiket Dávid és a fejedelmek adának a Léviták szolgálatába, kétszázhuszat; mindnyájok nevei feljegyeztettek.  "
        },
        {
            "chapter": 8,
            "verse": 21,
            "name": "Ezra 8:21",
            "text": " Ekkor bőjtöt hirdeték ott az Aháva folyóvíz mellett, hogy megaláznók magunkat a mi Istenünk előtt, hogy kérnénk tőle szerencsés utat magunknak, családainknak és minden marháinknak. "
        },
        {
            "chapter": 8,
            "verse": 22,
            "name": "Ezra 8:22",
            "text": "Mert szégyeltem vala a királytól kérni sereget és lovagokat oltalmunkra a mi ellenségeink ellen ez útban, mert ezt mondtuk volt a királynak, mondván: A mi Istenünk kegyelme van mindazokon, a kik őt keresik, az ő javukra, és az ő hatalma és haragja mindazokon, a kik elhagyják őt."
        },
        {
            "chapter": 8,
            "verse": 23,
            "name": "Ezra 8:23",
            "text": "És bőjtölénk és a mi Istenünkhöz könyörgénk annakokáért, és meghallgatott minket."
        },
        {
            "chapter": 8,
            "verse": 24,
            "name": "Ezra 8:24",
            "text": "Ekkor különválaszték a papi fejedelmek közül tizenkettőt Serébiához és Hasábiához és hozzájok atyjokfiai közül tízet. "
        },
        {
            "chapter": 8,
            "verse": 25,
            "name": "Ezra 8:25",
            "text": "És átmérém nékik az ezüstöt és aranyat és az edényeket, a mi Istenünk házának ajándékait, a melyeket a király és tanácsosai és fejedelmei és minden Babilóniában élő Izráeliták ajándékozának."
        },
        {
            "chapter": 8,
            "verse": 26,
            "name": "Ezra 8:26",
            "text": "Kezökhöz mérék pedig hatszázötven tálentom ezüstöt, száz tálentomot érő ezüst edényeket és száz tálentom aranyat."
        },
        {
            "chapter": 8,
            "verse": 27,
            "name": "Ezra 8:27",
            "text": "Húsz arany poharat, melyek ezer dárikot érnek vala, és két szép ragyogású rézedényt, melyek oly becsesek, mint az arany."
        },
        {
            "chapter": 8,
            "verse": 28,
            "name": "Ezra 8:28",
            "text": "És mondék nékik: Ti az Úrnak szentei vagytok, ez edények is szentek, és ez az ezüst és arany az Úrnak, atyáitok Istenének önkénytesen adott ajándék:"
        },
        {
            "chapter": 8,
            "verse": 29,
            "name": "Ezra 8:29",
            "text": "Vigyázzatok azért reá és megőrizzétek, míg átméritek a papi fejedelmek, a Léviták és Izráel családainak fejedelmei előtt Jeruzsálemben az Úr házának kamaráiban!"
        },
        {
            "chapter": 8,
            "verse": 30,
            "name": "Ezra 8:30",
            "text": "És átvevék a papok és a Léviták az ezüstöt, aranyat és az edényeket súly szerint, hogy vigyék Jeruzsálembe Istenünk házához. "
        },
        {
            "chapter": 8,
            "verse": 31,
            "name": "Ezra 8:31",
            "text": " Elindulánk pedig az Aháva folyóvíz mellől az első hó tizenkettedik napján, hogy Jeruzsálembe menjünk; s a mi Istenünk kegyelme nyugodott rajtunk, megszabadítván minket a ránk leselkedő ellenségnek kezéből ez úton."
        },
        {
            "chapter": 8,
            "verse": 32,
            "name": "Ezra 8:32",
            "text": "És megérkezénk Jeruzsálembe, és pihenénk ott három napig. "
        },
        {
            "chapter": 8,
            "verse": 33,
            "name": "Ezra 8:33",
            "text": "Negyednap pedig átméretett az ezüst, az arany és az edények a mi Istenünk házában, Merémóth papnak Uriás fiának kezéhez, vele lévén Eleázár, a Fineás fia, és velök Józadáb, a Jésua fia és Nóadia, a Binnui fia, Léviták, "
        },
        {
            "chapter": 8,
            "verse": 34,
            "name": "Ezra 8:34",
            "text": "Minden szám és súly szerint, s feljegyeztetett az egész súly abban az időben."
        },
        {
            "chapter": 8,
            "verse": 35,
            "name": "Ezra 8:35",
            "text": "A kik pedig megérkeztek a fogságból, a rabságnak fiai, égőáldozatokat vivének Izráel Istenének: tizenkét tulkot egész Izráelért, kilenczvenhat kost, hetvenhét bárányt, tizenkét bakot bűnért való áldozatra, mindezt egészen égőáldozatul az Úrnak. "
        },
        {
            "chapter": 8,
            "verse": 36,
            "name": "Ezra 8:36",
            "text": "És átadák a király parancsolatait a király helytartóinak, s a vizen túl lévő helytartóknak, és ezek segíték a népet és az Isten házát.   "
        }
    ]
}