{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 13,
    "book_name": "1 Chronicles",
    "chapter": 28,
    "name": "1 Chronicles 28",
    "verses": [
        {
            "chapter": 28,
            "verse": 1,
            "name": "1 Chronicles 28:1",
            "text": " Egybehívatá pedig Dávid Jeruzsálembe az Izráel összes fejedelmeit, a nemzetségek fejedelmeit, a király szolgálatában levő csapatok előljáróit, az ezredeseket, a századosokat, a király minden jószágának és marhájának gondviselőit, a maga fiait is, udvariszolgáival, a harczosokat minden erős vitézivel egyetemben. "
        },
        {
            "chapter": 28,
            "verse": 2,
            "name": "1 Chronicles 28:2",
            "text": "És felálla Dávid király az ő lábaira, és monda: Halljátok meg szómat atyámfiai és én népem! Elvégezém szívem szerint, hogy az Úr szövetsége ládájának nyugodalmas házat csináltatnék és a mi Istenünk lábainak zsámolyt; hozzá is készítettem mindent az építéshez. "
        },
        {
            "chapter": 28,
            "verse": 3,
            "name": "1 Chronicles 28:3",
            "text": "De az Isten monda nékem: Ne te csinálj házat az én nevemnek; mert hadakozó ember vagy, sok vért is ontottál immár. "
        },
        {
            "chapter": 28,
            "verse": 4,
            "name": "1 Chronicles 28:4",
            "text": "Engem választa az Úr, Izráel Istene az én atyámnak egész házából, hogy lennék királya az Izráel népének mindörökké; mert Júdát választotta előljárónak és a Júda törzsében az én atyámnak háznépét; az én atyámnak fiai közül pedig engem méltóztatott királylyá tenni egész Izráel felett. "
        },
        {
            "chapter": 28,
            "verse": 5,
            "name": "1 Chronicles 28:5",
            "text": "És minden fiaim közül (mert az Úr sok fiakat adott nékem) választotta Salamont az én fiamat, hogy ülne az Úr királyságának székében Izráel felett."
        },
        {
            "chapter": 28,
            "verse": 6,
            "name": "1 Chronicles 28:6",
            "text": "És monda nékem: Salamon a te fiad építi meg az én házamat és az én pitvarimat; mert én őt magamnak fiamul választottam, és én is néki atyja leszek; "
        },
        {
            "chapter": 28,
            "verse": 7,
            "name": "1 Chronicles 28:7",
            "text": "Megerősítem az ő királyságát mindörökké; ha az én parancsolatimat és ítéletimet szorgalmatosan megtartándja, a mint e mai napon. "
        },
        {
            "chapter": 28,
            "verse": 8,
            "name": "1 Chronicles 28:8",
            "text": "Most azért az egész Izráelnek, az Úr gyülekezetének szeme előtt és a mi Istenünk hallására: őrizzétek s keressétek az Úrnak a ti Istenteknek minden parancsolatit, hogy bírhassátok e jó földet, és hogy örökségül hagyhassátok fiaitokra is magatok után mindörökké. "
        },
        {
            "chapter": 28,
            "verse": 9,
            "name": "1 Chronicles 28:9",
            "text": "Te azért, fiam, Salamon, ismerd meg a te atyád Istenét, és szolgálj néki tökéletes szívvel és jó kedvvel; mert az Úr minden szívbe belát és minden emberi gondolatot jól ért. Hogyha őt keresénded, megtalálod; ha ellenben őt elhagyándod, ő is elhagy téged mindörökké. "
        },
        {
            "chapter": 28,
            "verse": 10,
            "name": "1 Chronicles 28:10",
            "text": "Most azért, mivelhogy az Úr választott téged, hogy néki szent házat építs: légy erős és készítsd meg azt. "
        },
        {
            "chapter": 28,
            "verse": 11,
            "name": "1 Chronicles 28:11",
            "text": " Akkor átadá Dávid az ő fiának, Salamonnak a tornácznak, annak házacskáinak, kincstartó helyeinek, felházainak és belső kamaráinak, a kegyelem táblája helyének is formáját, "
        },
        {
            "chapter": 28,
            "verse": 12,
            "name": "1 Chronicles 28:12",
            "text": "És mindennek formáját, a melyeket szívében elgondolt vala, az Úr házának pitvarai felől, az Isten háza kincsének és a szent kincseknek számára köröskörül levő minden kamarák felől."
        },
        {
            "chapter": 28,
            "verse": 13,
            "name": "1 Chronicles 28:13",
            "text": "A papok és Léviták csapatjainak háza, az Úr háza szolgálatának minden munkája és az Úr háza szolgálatára való minden eszköz felől."
        },
        {
            "chapter": 28,
            "verse": 14,
            "name": "1 Chronicles 28:14",
            "text": "Azután aranyat mérték szerint, a különböző szolgálatok eszközei számára; mértékkel minden ezüst eszközök és a különböző szolgálatok eszközei számára. "
        },
        {
            "chapter": 28,
            "verse": 15,
            "name": "1 Chronicles 28:15",
            "text": "Vagyis aranyat mértékkel az arany gyertyatartókra és azok arany szövétnekére, mértékkel mindenik gyertyatartóra és annak szövétnekire, s az ezüst gyertyatartókra mértékkel, a gyertyatartóra és annak szövétnekire, mindegyik gyertyatartó rendeltetése szerint."
        },
        {
            "chapter": 28,
            "verse": 16,
            "name": "1 Chronicles 28:16",
            "text": "És aranyat mértékkel, a szent kenyerek asztalai, minden asztal számára, azonképen ezüstöt az ezüst asztalok számára."
        },
        {
            "chapter": 28,
            "verse": 17,
            "name": "1 Chronicles 28:17",
            "text": "A villákra, medenczékre és kancsókra tiszta aranyat; az arany poharakra is bizonyos mérték szerint ada aranyat, minden pohárra; és az ezüst poharakra ezüstöt bizonyos mértékkel, minden pohárra."
        },
        {
            "chapter": 28,
            "verse": 18,
            "name": "1 Chronicles 28:18",
            "text": "A füstölő oltár számára megtisztított aranyat mérték szerint; aranyat a szekérnek azaz a Kéruboknak mintázására, a kik kiterjesztett szárnyakkal az Úr szövetségének ládáját befedezik. "
        },
        {
            "chapter": 28,
            "verse": 19,
            "name": "1 Chronicles 28:19",
            "text": "Mindezek az Úr kezétől írattattak meg, a ki engem megtanított az egész alkotmány formájára. "
        },
        {
            "chapter": 28,
            "verse": 20,
            "name": "1 Chronicles 28:20",
            "text": "Monda ezek után Dávid Salamonnak, az ő fiának: Légy bátor és erős, és kezdj hozzá, semmit ne félj és ne rettegj; mert az Úr Isten, az én Istenem veled lészen, téged el nem hagy, tőled el sem távozik, míglen elvégzed az Úr háza szolgálatának minden művét. "
        },
        {
            "chapter": 28,
            "verse": 21,
            "name": "1 Chronicles 28:21",
            "text": "Ímé, itt vannak a papok és Léviták csapatjai az Isten házának minden szolgálatára, veled lesznek minden munkában készségesen bölcseséggel, a fejedelmek is és az egész nép minden dolgaidra nézve.  "
        }
    ]
}