{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 41,
    "book_name": "Mark",
    "chapter": 7,
    "name": "Mark 7",
    "verses": [
        {
            "chapter": 7,
            "verse": 1,
            "name": "Mark 7:1",
            "text": " És hozzá gyűlének a farizeusok és némelyek az írástudók közül, a kik Jeruzsálemből jöttek vala. "
        },
        {
            "chapter": 7,
            "verse": 2,
            "name": "Mark 7:2",
            "text": "És látván, hogy az ő tanítványai közül némelyek közönséges, azaz mosdatlan kézzel esznek kenyeret, panaszkodának. "
        },
        {
            "chapter": 7,
            "verse": 3,
            "name": "Mark 7:3",
            "text": "Mert a farizeusok és a zsidók mind, a régiek rendelését követve, nem esznek, hanemha kezöket erősen megmossák; "
        },
        {
            "chapter": 7,
            "verse": 4,
            "name": "Mark 7:4",
            "text": "És piaczról jövén sem esznek, ha meg nem mosakodnak; és sok egyéb is van, a minek megtartását átvették, poharaknak, korsóknak, rézedényeknek és nyoszolyáknak megmosását. "
        },
        {
            "chapter": 7,
            "verse": 5,
            "name": "Mark 7:5",
            "text": "Azután megkérdék őt a farizeusok és az írástudók: Mi az oka, hogy a te tanítványaid nem járnak a régiek rendelése szerint, hanem mosdatlan kézzel esznek kenyeret? "
        },
        {
            "chapter": 7,
            "verse": 6,
            "name": "Mark 7:6",
            "text": "Ő pedig felelvén, monda nékik: Igazán jövendölt felőletek, képmutatók felől Ésaiás próféta, a mint meg van írva: Ez a nép ajkaival tisztel engem, a szívök pedig távol van tőlem. "
        },
        {
            "chapter": 7,
            "verse": 7,
            "name": "Mark 7:7",
            "text": "Pedig hiába tisztelnek engem, ha oly tudományokat tanítanak, a melyek embereknek parancsolatai. "
        },
        {
            "chapter": 7,
            "verse": 8,
            "name": "Mark 7:8",
            "text": "Mert az Isten parancsolatját elhagyva, az emberek rendelését tartjátok meg, korsóknak és poharaknak mosását; és sok egyéb efféléket is cselekesztek. "
        },
        {
            "chapter": 7,
            "verse": 9,
            "name": "Mark 7:9",
            "text": "És monda nékik: Az Isten parancsolatját szépen félre teszitek, azért, hogy a magatok rendelését tartsátok meg. "
        },
        {
            "chapter": 7,
            "verse": 10,
            "name": "Mark 7:10",
            "text": "Mert Mózes azt mondotta: Tiszteld atyádat és anyádat. És: A ki atyját vagy anyját szidalmazza, halállal haljon meg. "
        },
        {
            "chapter": 7,
            "verse": 11,
            "name": "Mark 7:11",
            "text": "Ti pedig azt mondjátok: Ha valaki ezt mondja atyjának vagy anyjának: Korbán (azaz: templomi ajándék) az, a mivel megsegíthetnélek: "
        },
        {
            "chapter": 7,
            "verse": 12,
            "name": "Mark 7:12",
            "text": "Úgy már nem engeditek, hogy az atyjával vagy anyjával valami jót tegyen,"
        },
        {
            "chapter": 7,
            "verse": 13,
            "name": "Mark 7:13",
            "text": "Eltörölvén az Isten beszédét a ti rendelésetekkel, a melyet rendeltetek; és sok effélét is cselekesztek. "
        },
        {
            "chapter": 7,
            "verse": 14,
            "name": "Mark 7:14",
            "text": "És előszólítván az egész sokaságot, monda nékik: Hallgassatok reám mindnyájan és értsétek meg: "
        },
        {
            "chapter": 7,
            "verse": 15,
            "name": "Mark 7:15",
            "text": "Nincs semmi az emberen kívülvaló, a mi bemenvén ő belé, megfertőztethetné őt; hanem a mik belőle jőnek ki, azok fertőztetik meg az embert. "
        },
        {
            "chapter": 7,
            "verse": 16,
            "name": "Mark 7:16",
            "text": "Ha valakinek van füle a hallásra, hallja. "
        },
        {
            "chapter": 7,
            "verse": 17,
            "name": "Mark 7:17",
            "text": "És mikor házba ment vala be a sokaság közül, megkérdezék őt tanítványai a példázat felől. "
        },
        {
            "chapter": 7,
            "verse": 18,
            "name": "Mark 7:18",
            "text": "És monda nékik: Ti is ennyire tudatlanok vagytok-é? Nem értitek-é, hogy a mi kívülről megy az emberbe, semmi sem fertőztetheti meg őt? "
        },
        {
            "chapter": 7,
            "verse": 19,
            "name": "Mark 7:19",
            "text": "Mert nem a szívébe megy be, hanem a gyomrába; és az árnyékszékbe kerül, a mely minden eledelt megtisztít. "
        },
        {
            "chapter": 7,
            "verse": 20,
            "name": "Mark 7:20",
            "text": "Monda továbbá: A mi az emberből jő ki, az fertőzteti meg az embert."
        },
        {
            "chapter": 7,
            "verse": 21,
            "name": "Mark 7:21",
            "text": "Mert onnan belőlről, az emberek szívéből származnak a gonosz gondolatok, házasságtörések, paráznaságok, gyilkosságok, "
        },
        {
            "chapter": 7,
            "verse": 22,
            "name": "Mark 7:22",
            "text": "Lopások, telhetetlenségek, gonoszságok, álnokság, szemérmetlenség, gonosz szem, káromlás, kevélység, bolondság:"
        },
        {
            "chapter": 7,
            "verse": 23,
            "name": "Mark 7:23",
            "text": "Mind ezek a gonoszságok belőlről jőnek ki, és megfertőztetik az embert.  "
        },
        {
            "chapter": 7,
            "verse": 24,
            "name": "Mark 7:24",
            "text": " És onnét fölkelvén, elméne Tírus és Sídon határaiba; és házba menvén, nem akará, hogy valaki észrevegye, de nem titkolhatá el magát. "
        },
        {
            "chapter": 7,
            "verse": 25,
            "name": "Mark 7:25",
            "text": "Mert hallván felőle egy asszony, a kinek leányában tisztátalan lélek vala, eljőve és lábaihoz borula."
        },
        {
            "chapter": 7,
            "verse": 26,
            "name": "Mark 7:26",
            "text": "Ez az asszony pedig pogány vala síro-fenicziai származású. És kéré őt, hogy űzze ki az ő leányából az ördögöt. "
        },
        {
            "chapter": 7,
            "verse": 27,
            "name": "Mark 7:27",
            "text": "Jézus pedig monda néki: Engedd, hogy először a fiak elégíttessenek meg. Mert nem jó a fiak kenyerét elvenni, és az ebeknek vetni. "
        },
        {
            "chapter": 7,
            "verse": 28,
            "name": "Mark 7:28",
            "text": "Az pedig felele és monda néki: Úgy van Uram; de hiszen az ebek is esznek az asztal alatt a gyermekek morzsalékaiból."
        },
        {
            "chapter": 7,
            "verse": 29,
            "name": "Mark 7:29",
            "text": "Erre monda néki: E beszédért, eredj el; az ördög kiment a te leányodból."
        },
        {
            "chapter": 7,
            "verse": 30,
            "name": "Mark 7:30",
            "text": "És haza menvén, úgy találá, hogy az ördög kiment, a leány pedig az ágyon feküvék.  "
        },
        {
            "chapter": 7,
            "verse": 31,
            "name": "Mark 7:31",
            "text": " Aztán ismét kimenvén Tírus és Sídon határaiból, a galileai tengerhez méne, a Tízváros határain át."
        },
        {
            "chapter": 7,
            "verse": 32,
            "name": "Mark 7:32",
            "text": "És hozának néki egy nehezen szóló siketet, és kérik vala őt, hogy vesse reá kezét. "
        },
        {
            "chapter": 7,
            "verse": 33,
            "name": "Mark 7:33",
            "text": "Ő pedig, mikor kivitte vala azt a sokaság közül egy magát, az újjait annak fülébe bocsátá, és köpvén illeté annak nyelvét, "
        },
        {
            "chapter": 7,
            "verse": 34,
            "name": "Mark 7:34",
            "text": "És föltekintvén az égre, fohászkodék, és monda néki: Effata, azaz: nyilatkozzál meg. "
        },
        {
            "chapter": 7,
            "verse": 35,
            "name": "Mark 7:35",
            "text": "És azonnal megnyilatkozának annak fülei: és nyelvének kötele megoldódék, és helyesen beszél vala. "
        },
        {
            "chapter": 7,
            "verse": 36,
            "name": "Mark 7:36",
            "text": "És megparancsolá nékik, hogy senkinek se mondják el; de mennél inkább tiltja vala, annál inkább híresztelék. "
        },
        {
            "chapter": 7,
            "verse": 37,
            "name": "Mark 7:37",
            "text": "És szerfelett álmélkodnak vala, ezt mondván: Mindent jól cselekedett; a siketeket is hallókká teszi, a némákat is beszélőkké.   "
        }
    ]
}