{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 41,
    "book_name": "Mark",
    "chapter": 15,
    "name": "Mark 15",
    "verses": [
        {
            "chapter": 15,
            "verse": 1,
            "name": "Mark 15:1",
            "text": " És mindjárt reggel tanácsot tartván a főpapok a vénekkel és írástudókkal, és az egész tanács, megkötözvén Jézust, elvivék és átadák Pilátusnak. "
        },
        {
            "chapter": 15,
            "verse": 2,
            "name": "Mark 15:2",
            "text": "És megkérdé őt Pilátus: Te vagy-é a zsidók királya? Ő pedig felelvén, monda néki: Te mondod. "
        },
        {
            "chapter": 15,
            "verse": 3,
            "name": "Mark 15:3",
            "text": "És erősen vádolják vala őt a főpapok. "
        },
        {
            "chapter": 15,
            "verse": 4,
            "name": "Mark 15:4",
            "text": "Pilátus pedig ismét megkérdé őt, mondván: Semmit sem felelsz-é? Ímé, mennyi tanúbizonyságot szólnak ellened! "
        },
        {
            "chapter": 15,
            "verse": 5,
            "name": "Mark 15:5",
            "text": "Jézus pedig semmit sem felele, annyira hogy Pilátus elcsudálkozék. "
        },
        {
            "chapter": 15,
            "verse": 6,
            "name": "Mark 15:6",
            "text": "Ünnepenként pedig egy foglyot szokott vala elbocsátani nékik, a kit épen óhajtának. "
        },
        {
            "chapter": 15,
            "verse": 7,
            "name": "Mark 15:7",
            "text": "Vala pedig egy Barabbás nevű, megkötöztetve ama lázadókkal együtt, a kik a lázadás alkalmával gyilkosságot követtek vala el. "
        },
        {
            "chapter": 15,
            "verse": 8,
            "name": "Mark 15:8",
            "text": "És a sokaság kiáltván, kezdé kérni Pilátust arra, a mit mindenkor megtesz vala nékik. "
        },
        {
            "chapter": 15,
            "verse": 9,
            "name": "Mark 15:9",
            "text": "Pilátus pedig felele nékik, mondván: Akarjátok-é, hogy elbocsássam néktek a zsidók királyát? "
        },
        {
            "chapter": 15,
            "verse": 10,
            "name": "Mark 15:10",
            "text": "Mert tudja vala, hogy irígységből adták őt kézbe a főpapok. "
        },
        {
            "chapter": 15,
            "verse": 11,
            "name": "Mark 15:11",
            "text": "A főpapok azonban felindíták a sokaságot, hogy inkább Barabbást bocsássa el nékik. "
        },
        {
            "chapter": 15,
            "verse": 12,
            "name": "Mark 15:12",
            "text": "Pilátus pedig felelvén, ismét monda nékik: Mit akartok tehát, hogy cselekedjem ezzel, a kit a zsidók királyának mondotok? "
        },
        {
            "chapter": 15,
            "verse": 13,
            "name": "Mark 15:13",
            "text": "És azok ismét kiáltának: Feszítsd meg őt!"
        },
        {
            "chapter": 15,
            "verse": 14,
            "name": "Mark 15:14",
            "text": "Pilátus pedig monda nékik: Mert mi rosszat cselekedett? Azok pedig annál jobban kiáltanak vala: Feszítsd meg őt! "
        },
        {
            "chapter": 15,
            "verse": 15,
            "name": "Mark 15:15",
            "text": "Pilátus pedig eleget akarván tenni a sokaságnak, elbocsátá nékik Barabbást, Jézust pedig megostoroztatván, kezökbe adá, hogy megfeszítsék. "
        },
        {
            "chapter": 15,
            "verse": 16,
            "name": "Mark 15:16",
            "text": "A vitézek pedig elvivék őt az udvar belső részébe, a mi az őrház; és összehívák az egész csapatot. "
        },
        {
            "chapter": 15,
            "verse": 17,
            "name": "Mark 15:17",
            "text": "És bíborba öltözteték őt, és tövisből font koszorút tevének a fejére, "
        },
        {
            "chapter": 15,
            "verse": 18,
            "name": "Mark 15:18",
            "text": "És elkezdék őt köszönteni: Üdvöz légy, zsidók királya!"
        },
        {
            "chapter": 15,
            "verse": 19,
            "name": "Mark 15:19",
            "text": "És verik vala a fejét nádszállal, és köpdösik vala őt, és térdet hajtva tisztelik vala őt. "
        },
        {
            "chapter": 15,
            "verse": 20,
            "name": "Mark 15:20",
            "text": " Mikor pedig kicsúfolták őt, leveték róla a bíbor ruhát, és a maga ruháiba öltözteték; és kivivék őt, hogy megfeszítsék. "
        },
        {
            "chapter": 15,
            "verse": 21,
            "name": "Mark 15:21",
            "text": "És kényszerítének egy mellettök elmenőt, bizonyos czirénei Simont, a ki a mezőről jő vala, Alekszándernek és Rufusnak az atyját, hogy vigye az ő keresztjét. "
        },
        {
            "chapter": 15,
            "verse": 22,
            "name": "Mark 15:22",
            "text": "És vivék őt a Golgotha nevű helyre, a mely megmagyarázva annyi, mint: koponya helye. "
        },
        {
            "chapter": 15,
            "verse": 23,
            "name": "Mark 15:23",
            "text": "És mirhás bort adnak vala néki inni; de ő nem fogadá el. "
        },
        {
            "chapter": 15,
            "verse": 24,
            "name": "Mark 15:24",
            "text": "És megfeszítvén őt, eloszták az ő ruháit, sorsot vetvén azokra, ki mit kapjon. "
        },
        {
            "chapter": 15,
            "verse": 25,
            "name": "Mark 15:25",
            "text": "Vala pedig három óra, mikor megfeszíték őt. "
        },
        {
            "chapter": 15,
            "verse": 26,
            "name": "Mark 15:26",
            "text": "Az ő kárhoztatásának oka pedig így vala fölébe felírva: A zsidók királya. "
        },
        {
            "chapter": 15,
            "verse": 27,
            "name": "Mark 15:27",
            "text": "Két rablót is megfeszítének vele, egyet jobb és egyet bal keze felől. "
        },
        {
            "chapter": 15,
            "verse": 28,
            "name": "Mark 15:28",
            "text": "És beteljesedék az írás, a mely azt mondja: És a bűnösök közé számláltaték. "
        },
        {
            "chapter": 15,
            "verse": 29,
            "name": "Mark 15:29",
            "text": "Az arra menők pedig szidalmazzák vala őt, fejüket hajtogatván és mondván: Hah! a ki lerontod a templomot, és három nap alatt fölépíted; "
        },
        {
            "chapter": 15,
            "verse": 30,
            "name": "Mark 15:30",
            "text": "Szabadítsd meg magadat, és szállj le a keresztről!"
        },
        {
            "chapter": 15,
            "verse": 31,
            "name": "Mark 15:31",
            "text": "Hasonlóképen pedig a főpapok is, csúfolodván egymás között, az írástudókkal együtt mondják vala: Másokat megtartott, magát nem bírja megtartani. "
        },
        {
            "chapter": 15,
            "verse": 32,
            "name": "Mark 15:32",
            "text": "A Krisztus, az Izráel királya, szálljon le most a keresztről, hogy lássuk és higyjünk. A kiket vele feszítettek meg, azok is szidalmazzák vala őt."
        },
        {
            "chapter": 15,
            "verse": 33,
            "name": "Mark 15:33",
            "text": "Mikor pedig hat óra lőn, sötétség támada az egész földön kilencz óráig. "
        },
        {
            "chapter": 15,
            "verse": 34,
            "name": "Mark 15:34",
            "text": "És kilencz órakor fennszóval kiálta Jézus mondván: Elói, Elói! Lamma Sabaktáni? a mi megmagyarázva annyi, mint: Én Istenem, én Istenem! miért hagyál el engemet? "
        },
        {
            "chapter": 15,
            "verse": 35,
            "name": "Mark 15:35",
            "text": "Némelyek pedig meghallván ezt az ott állók közül, mondának: Ímé Illést hívja. "
        },
        {
            "chapter": 15,
            "verse": 36,
            "name": "Mark 15:36",
            "text": "Egy ember pedig odafutamodék és egy szivacsot megtöltvén eczettel és azt nádszálra tűzvén, inni ada néki, mondván: Hagyjátok el, lássuk, ha eljő-é Illés, hogy levegye őt. "
        },
        {
            "chapter": 15,
            "verse": 37,
            "name": "Mark 15:37",
            "text": "Jézus pedig nagy fennszóval kiáltván kibocsátá lelkét. "
        },
        {
            "chapter": 15,
            "verse": 38,
            "name": "Mark 15:38",
            "text": "És a templom kárpítja fölétől aljáig ketté hasada. "
        },
        {
            "chapter": 15,
            "verse": 39,
            "name": "Mark 15:39",
            "text": "Látván pedig a százados, a ki vele átellenben áll vala, hogy ekként kiáltva bocsátá ki lelkét, monda: Bizony, ez az ember Isten Fia vala! "
        },
        {
            "chapter": 15,
            "verse": 40,
            "name": "Mark 15:40",
            "text": "Valának pedig asszonyok is, a kik távolról nézik vala, a kik között vala Mária Magdaléna, és Mária, a kis Jakabnak és Józsénak anyja, és Salomé, "
        },
        {
            "chapter": 15,
            "verse": 41,
            "name": "Mark 15:41",
            "text": "A kik, mikor Galileában vala, akkor is követték vala őt, és szolgálnak vala néki; és sok más asszony, a kik vele mentek vala fel Jeruzsálembe.  "
        },
        {
            "chapter": 15,
            "verse": 42,
            "name": "Mark 15:42",
            "text": " És mikor immár este lőn, mivelhogy péntek vala, azaz szombat előtt való nap, "
        },
        {
            "chapter": 15,
            "verse": 43,
            "name": "Mark 15:43",
            "text": "Eljöve az arimathiai József, egy tisztességes tanácsbeli, a ki maga is várja vala az Isten országát; beméne bátran Pilátushoz, és kéré Jézusnak testét. "
        },
        {
            "chapter": 15,
            "verse": 44,
            "name": "Mark 15:44",
            "text": "Pilátus pedig csodálkozék, hogy immár meghalt volna; és magához hivatva a századost, megkérdé tőle, ha régen halt-é meg?"
        },
        {
            "chapter": 15,
            "verse": 45,
            "name": "Mark 15:45",
            "text": "És megtudván a századostól, odaajándékozá a testet Józsefnek."
        },
        {
            "chapter": 15,
            "verse": 46,
            "name": "Mark 15:46",
            "text": "Ő pedig gyolcsot vásárolván, és levévén őt, begöngyölé a gyolcsba, és elhelyezé egy sírboltba, a mely kősziklából vala kivágva; és követ hengeríte a sírbolt szájára. "
        },
        {
            "chapter": 15,
            "verse": 47,
            "name": "Mark 15:47",
            "text": "Mária Magdaléna pedig és Mária, a Józsé anyja, nézik vala, hová helyezék.   "
        }
    ]
}