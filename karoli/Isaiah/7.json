{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 7,
    "name": "Isaiah 7",
    "verses": [
        {
            "chapter": 7,
            "verse": 1,
            "name": "Isaiah 7:1",
            "text": " És lőn a Júda királyának, Akháznak, az Uzziás fiának, Jóthám fiának napjaiban, eljöve Reczin, Sziriának királya, és Remaljának fia, Pékah, Izráelnek királya Jeruzsálem ellen, hogy azt megostromolja; de nem veheté meg azt. "
        },
        {
            "chapter": 7,
            "verse": 2,
            "name": "Isaiah 7:2",
            "text": "És hírül vivék a Dávid házának, mondván: Sziria Efraimmal egyesült! és megindula szíve s népének szíve, a mint megindulnak az erdő fái a szél miatt. "
        },
        {
            "chapter": 7,
            "verse": 3,
            "name": "Isaiah 7:3",
            "text": "És mondá az Úr Ésaiásnak: Menj ki, kérlek, Akház eleibe te és Seár-Jásub fiad, a felső tó csatornájának végéhez, a ruhafestők mezejének útján; "
        },
        {
            "chapter": 7,
            "verse": 4,
            "name": "Isaiah 7:4",
            "text": "És mondd néki: Vigyázz és légy nyugodt; ne félj! és meg ne lágyuljon szíved e két füstölgő üszögdarab miatt, Reczinnek és Sziriának, és Remalja fiának felgerjedett haragja miatt! "
        },
        {
            "chapter": 7,
            "verse": 5,
            "name": "Isaiah 7:5",
            "text": "Mivelhogy gonosz tanácsot tartott ellened Sziria, Efraim és Remalja fia, mondván: "
        },
        {
            "chapter": 7,
            "verse": 6,
            "name": "Isaiah 7:6",
            "text": "Menjünk el Júda ellen, s reszkettessük meg, és kapcsoljuk magunkhoz, és tegyük királylyá benne Tábeal fiát, "
        },
        {
            "chapter": 7,
            "verse": 7,
            "name": "Isaiah 7:7",
            "text": "Így szól az Úr Isten: Nem áll meg és nem lészen ez! "
        },
        {
            "chapter": 7,
            "verse": 8,
            "name": "Isaiah 7:8",
            "text": "Mert Sziria feje Damaskus, és Damaskusnak feje Reczin, és még hatvanöt esztendő, s megromol Efraim és nép nem lészen."
        },
        {
            "chapter": 7,
            "verse": 9,
            "name": "Isaiah 7:9",
            "text": "Efraim feje pedig Samaria, és Samaria feje a Remalja fia: ha nem hisztek, bizony meg nem maradtok!  "
        },
        {
            "chapter": 7,
            "verse": 10,
            "name": "Isaiah 7:10",
            "text": " És szóla ismét az Úr Akházhoz, mondván: "
        },
        {
            "chapter": 7,
            "verse": 11,
            "name": "Isaiah 7:11",
            "text": "Kérj jelt magadnak az Úrtól, a te Istenedtől, kérj a mélységben vagy fent a magasban! "
        },
        {
            "chapter": 7,
            "verse": 12,
            "name": "Isaiah 7:12",
            "text": "És mikor szóla Akház: Nem kérek s nem kisértem az Urat! "
        },
        {
            "chapter": 7,
            "verse": 13,
            "name": "Isaiah 7:13",
            "text": "Akkor monda a próféta: Halld meg hát, Dávid háza! hát nem elég embereket bosszantanotok, hogy még az én Istenemet is bosszantjátok? "
        },
        {
            "chapter": 7,
            "verse": 14,
            "name": "Isaiah 7:14",
            "text": "Ezért ád jelt néktek az Úr maga: Ímé, a szűz fogan méhében, és szül fiat, s nevezi azt Immánuelnek, "
        },
        {
            "chapter": 7,
            "verse": 15,
            "name": "Isaiah 7:15",
            "text": "Ki vajat és mézet eszik, míg megtanulja a gonoszt megvetni, és a jót választani; "
        },
        {
            "chapter": 7,
            "verse": 16,
            "name": "Isaiah 7:16",
            "text": "Mert mielőtt e gyermek megtanulná megvetni a gonoszt, és a jót választani, elpusztul a föld, melynek két királyától te reszketsz.  "
        },
        {
            "chapter": 7,
            "verse": 17,
            "name": "Isaiah 7:17",
            "text": " És hozni fog az Úr reád és népedre és atyád házára oly napokat, milyenek még nem jöttenek, mióta Efraim elszakadott Júdától: Assiria királyát. "
        },
        {
            "chapter": 7,
            "verse": 18,
            "name": "Isaiah 7:18",
            "text": "És lesz ama napon: süvölt az Úr az Égyiptom folyóvize mellett való legyeknek, s Assiria földje méheinek, "
        },
        {
            "chapter": 7,
            "verse": 19,
            "name": "Isaiah 7:19",
            "text": "S mind eljönnek, és letelepszenek a meredek völgyekben és sziklák hasadékaiban, minden töviseken és minden legelőkön. "
        },
        {
            "chapter": 7,
            "verse": 20,
            "name": "Isaiah 7:20",
            "text": "Ama napon leberetválja az Úr a folyón túl bérlett beretvával, Assiria királya által a főt s a lábak szőrét, a mely a szakált is leveszi; "
        },
        {
            "chapter": 7,
            "verse": 21,
            "name": "Isaiah 7:21",
            "text": "És lesz ama napon, hogy kiki egy fejőstehenet tart és két juhot, "
        },
        {
            "chapter": 7,
            "verse": 22,
            "name": "Isaiah 7:22",
            "text": "És lészen, hogy a tej bősége miatt vajat eszik; mert vajat és mézet eszik, valaki csak megmaradott e földön. "
        },
        {
            "chapter": 7,
            "verse": 23,
            "name": "Isaiah 7:23",
            "text": "S lészen ama napon, hogy minden helyet, a hol ezer szőlőtő ezer siklust érő vala, tövis és gaz ver fel. "
        },
        {
            "chapter": 7,
            "verse": 24,
            "name": "Isaiah 7:24",
            "text": "Nyilakkal és kézívvel mehet oda az ember, mivel tövis és gaz verte fel mind az egész földet; "
        },
        {
            "chapter": 7,
            "verse": 25,
            "name": "Isaiah 7:25",
            "text": "Sőt a hegyekre, a melyeket kapával kapáltanak, sem fogsz felmenni, félvén a tövistől és gaztól; hanem barmok legelőjévé lesznek és juhok járásává.   "
        }
    ]
}