{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 47,
    "name": "Isaiah 47",
    "verses": [
        {
            "chapter": 47,
            "verse": 1,
            "name": "Isaiah 47:1",
            "text": " Szállj le és ülj a porba, Babilon szűz leánya, ülj a földre királyi szék nélkül, te a Káldeusok leánya, mert nem hívnak többé téged gyöngének és elkényeztetettnek! "
        },
        {
            "chapter": 47,
            "verse": 2,
            "name": "Isaiah 47:2",
            "text": "Vedd a malmot és őrölj lisztet, född fel fátyolodat, emeld föl a hosszú ruhát, född fel czombodat és menj át a folyókon. "
        },
        {
            "chapter": 47,
            "verse": 3,
            "name": "Isaiah 47:3",
            "text": "Födöztessék föl meztelenséged és láttassék meg szemérmed; bosszút állok és embert nem kímélek! "
        },
        {
            "chapter": 47,
            "verse": 4,
            "name": "Isaiah 47:4",
            "text": "Így szól a mi Megváltónk, seregeknek Ura az Ő neve, Izráel Szentje! "
        },
        {
            "chapter": 47,
            "verse": 5,
            "name": "Isaiah 47:5",
            "text": "Ülj némán és menj a sötétre, te a Káldeusok leánya, mert nem hívnak többé téged országok úrnőjének! "
        },
        {
            "chapter": 47,
            "verse": 6,
            "name": "Isaiah 47:6",
            "text": "Fölgerjedtem volt népem ellen; megfertőztettem örökségemet és kezedbe adtam azt: te nem cselekedtél velök irgalmasságot, az öregre nehéz igát vetettél! "
        },
        {
            "chapter": 47,
            "verse": 7,
            "name": "Isaiah 47:7",
            "text": "És ezt mondád: Örökre úrnő leszek! úgy hogy ezekre nem is gondolál, és nem emlékeztél meg annak végéről. "
        },
        {
            "chapter": 47,
            "verse": 8,
            "name": "Isaiah 47:8",
            "text": "És most halld meg ezt, bujálkodó, a ki bátorságban ülsz, a ki ezt mondja szívében: Én vagyok és nincs senki több, nem ülök özvegységben, és a gyermektelenséget nem ismerem! "
        },
        {
            "chapter": 47,
            "verse": 9,
            "name": "Isaiah 47:9",
            "text": "És mind e kettő eljő reád nagy hamar egy napon: gyermektelenség és özvegység, teljességökben jőnek el reád, noha gazdag vagy a varázslásban, és sok nagyon igéző szózatod. "
        },
        {
            "chapter": 47,
            "verse": 10,
            "name": "Isaiah 47:10",
            "text": "Gonoszságodban bíztál, és ezt mondád: Nem lát senki engem! Bölcseséged és tudományod csalt meg téged, és ezt mondád szívedben: Én vagyok és nincs senki több. "
        },
        {
            "chapter": 47,
            "verse": 11,
            "name": "Isaiah 47:11",
            "text": "Azért jő te reád a gonosz, a melynek keletkezését nem tudod, és romlás sújt le rád, a melyet meg nem engesztelhetsz, és hirtelen jő pusztulás reád, nem is tudod! "
        },
        {
            "chapter": 47,
            "verse": 12,
            "name": "Isaiah 47:12",
            "text": "No állj elő hát igéző szózatiddal és varázslásodnak sokaságával, a melyekkel ifjúságodtól fogva vesződtél, talán segíthetsz valamit, talán visszariaszthatod a veszedelmet. "
        },
        {
            "chapter": 47,
            "verse": 13,
            "name": "Isaiah 47:13",
            "text": "Tanácsaid sokaságában megfáradtál; no álljanak elő és tartsanak meg az égnek vizsgálói, a kik a csillagokat nézik, a kik megjelentik az újholdak napján, hogy mi jövend reád. "
        },
        {
            "chapter": 47,
            "verse": 14,
            "name": "Isaiah 47:14",
            "text": "Ímé, olyanok lettek, mint a polyva, tűz emészté meg őket, nem mentik meg életöket a lángból, még szén sem marad belőlök melegülésre, sem körülülhető parázs! "
        },
        {
            "chapter": 47,
            "verse": 15,
            "name": "Isaiah 47:15",
            "text": "Így járnak azok, a kikkel vesződtél; és a kik kereskedő társaid voltak ifjúságodtól fogva, futnak, kiki a maga útján; senki nem segít néked!   "
        }
    ]
}