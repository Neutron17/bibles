{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 38,
    "name": "Isaiah 38",
    "verses": [
        {
            "chapter": 38,
            "verse": 1,
            "name": "Isaiah 38:1",
            "text": " Azon napokban halálos betegségbe esék Ezékiás, és eljött hozzá Ésaiás Ámós fia, a próféta, és mondá néki: Ezt mondja az Úr: rendeld el házadat, mert meghalsz és meg nem gyógyulsz! "
        },
        {
            "chapter": 38,
            "verse": 2,
            "name": "Isaiah 38:2",
            "text": "És Ezékiás arczczal a falnak fordulván, könyörge az Úrnak, "
        },
        {
            "chapter": 38,
            "verse": 3,
            "name": "Isaiah 38:3",
            "text": "És monda: Oh Uram, emlékezzél meg arról, hogy én előtted jártam, igazságban és egész szívvel, és hogy a mi jó előtted, azt műveltem! és sírt Ezékiás keservesen. "
        },
        {
            "chapter": 38,
            "verse": 4,
            "name": "Isaiah 38:4",
            "text": "És lőn az Úr beszéde Ésaiáshoz, mondván: "
        },
        {
            "chapter": 38,
            "verse": 5,
            "name": "Isaiah 38:5",
            "text": "Menj el, és mondd Ezékiásnak: így szól az Úr, Dávidnak, atyádnak Istene: Hallottam imádságodat, láttam könyeidet, ímé, még napjaidhoz tizenöt esztendőt adok. "
        },
        {
            "chapter": 38,
            "verse": 6,
            "name": "Isaiah 38:6",
            "text": "És az assiriai király kezéből megszabadítlak téged és e várost; megoltalmazom e várost! "
        },
        {
            "chapter": 38,
            "verse": 7,
            "name": "Isaiah 38:7",
            "text": "Ez legyen jel néked az Úrtól, hogy teljesíti azt az Úr, a mit mondott: "
        },
        {
            "chapter": 38,
            "verse": 8,
            "name": "Isaiah 38:8",
            "text": "Ímé, visszatérítem az árnyékot, azokon a fokokon, a melyeken az Akház napóráján a nap már átvonult, tíz fokkal; és visszatért az árnyék tíz fokkal azokon a fokokon, a melyeken már átvonult. "
        },
        {
            "chapter": 38,
            "verse": 9,
            "name": "Isaiah 38:9",
            "text": "Ezékiásnak, Júda királyának följegyzése, mikor megbetegedett, és betegségéből fölgyógyult. "
        },
        {
            "chapter": 38,
            "verse": 10,
            "name": "Isaiah 38:10",
            "text": "Én azt mondám: hát napjaimnak nyugalmában kell alászállanom a sír kapuihoz, megfosztva többi éveimtől! "
        },
        {
            "chapter": 38,
            "verse": 11,
            "name": "Isaiah 38:11",
            "text": "Mondám: nem látom az Urat, az Urat az élők földében, nem szemlélek embert többé a nyugalom lakói közt. "
        },
        {
            "chapter": 38,
            "verse": 12,
            "name": "Isaiah 38:12",
            "text": "Porsátorom lerontatik, és elmegy tőlem, mint a pásztor hajléka! Összehajtám, mint a takács, életemet; hiszen levágott a fonalról engem; reggeltől estig végzesz velem! "
        },
        {
            "chapter": 38,
            "verse": 13,
            "name": "Isaiah 38:13",
            "text": "Reggelig nyugton vártam; mint oroszlán, úgy törte össze minden csontjaimat; reggeltől estig végzesz velem! "
        },
        {
            "chapter": 38,
            "verse": 14,
            "name": "Isaiah 38:14",
            "text": "Mint a fecske és a daru, sipogtam, nyögtem mint a galamb, szemeim a magasságba meredtek: Uram! erőszak rajtam, szabadíts meg! "
        },
        {
            "chapter": 38,
            "verse": 15,
            "name": "Isaiah 38:15",
            "text": "Mit mondjak? hogy szólott nékem és Ő azt meg is cselekedé! Nyugton élem le éveimet lelkem keserűsége után! "
        },
        {
            "chapter": 38,
            "verse": 16,
            "name": "Isaiah 38:16",
            "text": "Oh Uram! ezek által él minden! és ezekben van teljességgel lelkem élete. Te meggyógyítasz és éltetsz engemet! "
        },
        {
            "chapter": 38,
            "verse": 17,
            "name": "Isaiah 38:17",
            "text": "Ímé, áldásul volt nékem a nagy keserűség, és Te szeretettel kivontad lelkemet a pusztulásnak verméből, mert hátad mögé vetetted minden bűneimet! "
        },
        {
            "chapter": 38,
            "verse": 18,
            "name": "Isaiah 38:18",
            "text": "Mert nem a sír dicsőít Téged, és nem a halál magasztal Téged, hűségedre nem a sírverembe szállók várnak! "
        },
        {
            "chapter": 38,
            "verse": 19,
            "name": "Isaiah 38:19",
            "text": "Ki él, ki él, csak az dicsőít Téged, mint ma én! Az atya a fiaknak hirdeti hűségedet! "
        },
        {
            "chapter": 38,
            "verse": 20,
            "name": "Isaiah 38:20",
            "text": "Az Úr szabadított meg engemet; azért énekeljük énekimet éltünk minden napjaiban az Úrnak házában! "
        },
        {
            "chapter": 38,
            "verse": 21,
            "name": "Isaiah 38:21",
            "text": "Akkor mondá Ésaiás, hogy vegyenek egy fügekalácsot, és dörzsöljék rá a fekélyre, hogy meggyógyuljon. "
        },
        {
            "chapter": 38,
            "verse": 22,
            "name": "Isaiah 38:22",
            "text": "És mondá Ezékiás: Mi lesz a jele, hogy fölmegyek az Úr házába?   "
        }
    ]
}