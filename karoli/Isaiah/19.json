{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 19,
    "name": "Isaiah 19",
    "verses": [
        {
            "chapter": 19,
            "verse": 1,
            "name": "Isaiah 19:1",
            "text": " Jövendölés Égyiptom ellen. Ímé az Úr könnyű felhőre ül, és bemegy Égyiptomba, és megháborodnak előtte Égyiptomnak bálványai, és az égyiptomiak szíve megolvad ő bennök. "
        },
        {
            "chapter": 19,
            "verse": 2,
            "name": "Isaiah 19:2",
            "text": "És összeveszítem az égyiptomiakat az égyiptomiakkal, és egyik hadakozik a másik ellen, kiki felebarátja ellen, város város ellen, és ország ország ellen."
        },
        {
            "chapter": 19,
            "verse": 3,
            "name": "Isaiah 19:3",
            "text": "És elfogyatkozik az égyiptomiak lelke ő bennök, és az ő tanácsát elnyelem, és tudakoznak a bálványoktól, szemfényvesztőktől, halottidézőktől és jövendőmondóktól. "
        },
        {
            "chapter": 19,
            "verse": 4,
            "name": "Isaiah 19:4",
            "text": "És adom az égyiptomiakat kemény úrnak kezébe, és kegyetlen király uralkodik rajtok, szól az Úr, a seregeknek Ura."
        },
        {
            "chapter": 19,
            "verse": 5,
            "name": "Isaiah 19:5",
            "text": "És elfogyatkoznak a tenger vizei, és a folyam kiszárad és elapad. "
        },
        {
            "chapter": 19,
            "verse": 6,
            "name": "Isaiah 19:6",
            "text": "És büdösséget árasztanak a folyamok, elfogynak és kiszáradnak Égyiptomnak patakjai; nád és sás ellankadnak."
        },
        {
            "chapter": 19,
            "verse": 7,
            "name": "Isaiah 19:7",
            "text": "A pázsit a folyó mellett, a folyónak partján, és a folyónak minden veteménye megszárad, elporlik és nem lészen. "
        },
        {
            "chapter": 19,
            "verse": 8,
            "name": "Isaiah 19:8",
            "text": "És keseregnek a halászok, és gyászolnak mind, a kik a folyóba horgot vetni szoktak, és a kik a vizek színén hálót vetnek ki, búsulnak. "
        },
        {
            "chapter": 19,
            "verse": 9,
            "name": "Isaiah 19:9",
            "text": "És megszégyenülnek a fésült len készítői és a gyolcs szövői. "
        },
        {
            "chapter": 19,
            "verse": 10,
            "name": "Isaiah 19:10",
            "text": "Hatalmasaik megtöretnek, és minden napszámosaik bánkódnak lelkökben. "
        },
        {
            "chapter": 19,
            "verse": 11,
            "name": "Isaiah 19:11",
            "text": "Bizony bolondok Zoán fejedelmei, a Faraó bölcs tanácsosai egy eszét veszített tanács; mimódon mondjátok a Faraónak: bölcsek fia vagyok, régi királyoknak fia? "
        },
        {
            "chapter": 19,
            "verse": 12,
            "name": "Isaiah 19:12",
            "text": "Ugyan hol vannak bölcseid? hogy megjelentsék néked és tudják, hogy mit végzett a seregeknek Ura Égyiptom felől? "
        },
        {
            "chapter": 19,
            "verse": 13,
            "name": "Isaiah 19:13",
            "text": "Megbolondultak Zoán fejedelmei, és csalódtak Nóf fejedelmei, és elámíták az Égyiptomiakat törzseik szegletkövei. "
        },
        {
            "chapter": 19,
            "verse": 14,
            "name": "Isaiah 19:14",
            "text": "Az Úr beléje önté a szédelgés lelkét, hogy Égyiptomot elhitessék minden dolgaiban; miként a részeg tántorog az ő okádása felett. "
        },
        {
            "chapter": 19,
            "verse": 15,
            "name": "Isaiah 19:15",
            "text": "És nem lesz Égyiptomnak semmi munkája, a melyet cselekednék a fő és fark, a pálmaág és a káka.  "
        },
        {
            "chapter": 19,
            "verse": 16,
            "name": "Isaiah 19:16",
            "text": " Ama napon olyan lesz Égyiptom, mint az asszonyok, retteg és fél a seregek Ura kezének felemelésétől, a melyet fölemel ellene. "
        },
        {
            "chapter": 19,
            "verse": 17,
            "name": "Isaiah 19:17",
            "text": "És Júda földe félelmére lesz Égyiptomnak, valaki csak említi azt előtte, már fél, a seregek Urának tanácsáért, a melyet Ő végzett felőle. "
        },
        {
            "chapter": 19,
            "verse": 18,
            "name": "Isaiah 19:18",
            "text": "Ama napon lesz öt város Égyiptomnak földén, a melyek Kanaán nyelvén szólanak, és esküsznek a seregeknek Urára; az egyik „pusztulás városának” neveztetik. "
        },
        {
            "chapter": 19,
            "verse": 19,
            "name": "Isaiah 19:19",
            "text": "Ama napon oltára lesz az Úrnak Égyiptom földének közepette és határán egy oszlop az Úrnak; "
        },
        {
            "chapter": 19,
            "verse": 20,
            "name": "Isaiah 19:20",
            "text": "És lesz jegyül és bizonyságul a seregek Urának Égyiptom földén, hogy ha kiáltanak az Úrhoz a nyomorgatók előtt, hogy küldjön nékik megtartót és fejedelmet, és őket megszabadítsa. "
        },
        {
            "chapter": 19,
            "verse": 21,
            "name": "Isaiah 19:21",
            "text": "És megismerteti magát az Úr Égyiptommal, és megismeri Égyiptom az Urat ama napon, és szolgálják véres áldozattal és ételáldozattal, és fogadnak fogadást az Úrnak, és teljesítik. "
        },
        {
            "chapter": 19,
            "verse": 22,
            "name": "Isaiah 19:22",
            "text": "De ha megveri az Úr Égyiptomot, megvervén, meggyógyítja, és megtérnek az Úrhoz, és Ő meghallgatja és meggyógyítja őket. "
        },
        {
            "chapter": 19,
            "verse": 23,
            "name": "Isaiah 19:23",
            "text": "Ama napon út lesz Égyiptomból Assiriába, és Assiria megy Égyiptomba, Égyiptom meg Assiriába, és Égyiptom Assiriával az Urat tiszteli. "
        },
        {
            "chapter": 19,
            "verse": 24,
            "name": "Isaiah 19:24",
            "text": "Ama napon Izráel harmadik lesz Égyiptom és Assiria mellett; áldás a földnek közepette; "
        },
        {
            "chapter": 19,
            "verse": 25,
            "name": "Isaiah 19:25",
            "text": "Melyet megáld a seregeknek Ura, mondván: Áldott népem, Égyiptom! és kezem munkája, Assiria! és örökségem Izráel!   "
        }
    ]
}