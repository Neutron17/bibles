{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 24,
    "name": "Isaiah 24",
    "verses": [
        {
            "chapter": 24,
            "verse": 1,
            "name": "Isaiah 24:1",
            "text": " Ímé az Úr megüresíti a földet és elpusztítja azt, és elfordítja színét és elszéleszti lakóit! "
        },
        {
            "chapter": 24,
            "verse": 2,
            "name": "Isaiah 24:2",
            "text": "S olyan lesz a nép, mint a pap; a szolga, mint az ő ura; a szolgáló, mint asszonya; a vevő, mint az eladó; a kölcsönadó, mint a kölcsönkérő; a hitelező, mint az, a kinek hitelez; "
        },
        {
            "chapter": 24,
            "verse": 3,
            "name": "Isaiah 24:3",
            "text": "Megüresíttetvén megüresíttetik a föld, és elpusztíttatván elpusztíttatik; mert az Úr szólá e beszédet. "
        },
        {
            "chapter": 24,
            "verse": 4,
            "name": "Isaiah 24:4",
            "text": "Gyászol és megromol a föld, elhervad és megromol a földnek kereksége, elhervadnak a föld népének nagyjai. "
        },
        {
            "chapter": 24,
            "verse": 5,
            "name": "Isaiah 24:5",
            "text": "A föld megfertőztetett lakosai alatt, mert áthágták a törvényeket, a rendelést megszegték, megtörték az örök szövetséget. "
        },
        {
            "chapter": 24,
            "verse": 6,
            "name": "Isaiah 24:6",
            "text": "Ezért átok emészti meg a földet, és lakolnak a rajta lakók; ezért megégnek a földnek lakói, és kevés ember marad meg. "
        },
        {
            "chapter": 24,
            "verse": 7,
            "name": "Isaiah 24:7",
            "text": "Gyászol a must, elhervad a szőlő, és sóhajtnak minden vidám szívűek. "
        },
        {
            "chapter": 24,
            "verse": 8,
            "name": "Isaiah 24:8",
            "text": "Megszünt a dobok vidámsága, elcsöndesült az örvendők zajgása, a cziterának vídámsága megszünt. "
        },
        {
            "chapter": 24,
            "verse": 9,
            "name": "Isaiah 24:9",
            "text": "Énekléssel nem isznak bort; keserű a részegítő ital az ívónak; "
        },
        {
            "chapter": 24,
            "verse": 10,
            "name": "Isaiah 24:10",
            "text": "Rommá lőn az álnokság városa, bezároltatott minden ház, senki be nem mehet!"
        },
        {
            "chapter": 24,
            "verse": 11,
            "name": "Isaiah 24:11",
            "text": "Az utczákon panaszkodás hallik a bor miatt; minden öröm alkonyra szállt, a föld vígassága elköltözött. "
        },
        {
            "chapter": 24,
            "verse": 12,
            "name": "Isaiah 24:12",
            "text": "A városban csak pusztaság maradt és rommá zúzatott a kapu. "
        },
        {
            "chapter": 24,
            "verse": 13,
            "name": "Isaiah 24:13",
            "text": "Mert így lesz a föld közepette, a népek között, mint az olajfa megrázásakor, mint mezgérléskor, midőn a szüret elmult. "
        },
        {
            "chapter": 24,
            "verse": 14,
            "name": "Isaiah 24:14",
            "text": "Ők felemelik szavokat, ujjongnak, az Úr nagyságáért rivalgnak a tenger felől. "
        },
        {
            "chapter": 24,
            "verse": 15,
            "name": "Isaiah 24:15",
            "text": "Ezért dícsérjétek az Urat keleten, a tenger szigetein az Úrnak, Izráel Istenének nevét. "
        },
        {
            "chapter": 24,
            "verse": 16,
            "name": "Isaiah 24:16",
            "text": "A föld széléről énekeket hallánk: dicsőség az igaznak! S én mondék: végem van, végem van, jaj nékem! A hitetlenek hitetlenül cselekesznek és hitetlenséggel a hitetlenek hitetlenséget cselekesznek. "
        },
        {
            "chapter": 24,
            "verse": 17,
            "name": "Isaiah 24:17",
            "text": "Rettegés, verem és tőr vár rád földnek lakója! "
        },
        {
            "chapter": 24,
            "verse": 18,
            "name": "Isaiah 24:18",
            "text": "És lesz, hogy a ki fut a rettegésnek szavától, verembe esik, és a ki kijő a veremből, megfogatik a tőrben, mert az egek csatornái megnyílnak, és megrendülnek a föld oszlopai. "
        },
        {
            "chapter": 24,
            "verse": 19,
            "name": "Isaiah 24:19",
            "text": "Romlással megromol a föld, töréssel összetörik a föld, rengéssel megrendül a föld; "
        },
        {
            "chapter": 24,
            "verse": 20,
            "name": "Isaiah 24:20",
            "text": "Inogva meging a föld, miként a részeg, és meglódul, mint a kaliba, és reá nehezedik bűne és elesik; és nem kél fel többé!  "
        },
        {
            "chapter": 24,
            "verse": 21,
            "name": "Isaiah 24:21",
            "text": " És lesz ama napon: meglátogatja az Úr a magasság seregét a magasságban, és a föld királyait a földön:"
        },
        {
            "chapter": 24,
            "verse": 22,
            "name": "Isaiah 24:22",
            "text": "És összegyűjtve összegyűjtetnek gödörbe, mint a foglyok, és bezáratnak tömlöczbe, és sok napok után meglátogattatnak. "
        },
        {
            "chapter": 24,
            "verse": 23,
            "name": "Isaiah 24:23",
            "text": "És elpirul a hold, és megszégyenül a nap, mikor a seregek Ura uralkodik Sion hegyén és Jeruzsálemben: s vénei előtt dicsőség lészen.   "
        }
    ]
}