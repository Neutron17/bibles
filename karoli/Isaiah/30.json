{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 30,
    "name": "Isaiah 30",
    "verses": [
        {
            "chapter": 30,
            "verse": 1,
            "name": "Isaiah 30:1",
            "text": " Jaj a pártos fiaknak, így szól az Úr, a kik tervet visznek véghez nélkülem, és szövetséget kötnek, de nem lelkem által, hogy bűnre bűnt halmozzanak! "
        },
        {
            "chapter": 30,
            "verse": 2,
            "name": "Isaiah 30:2",
            "text": "A kik Égyiptomba szállanak alá, és számat nem kérdezik meg, hogy meneküljenek a Faraónak oltalmába, és Égyiptom árnyékába rejtőzködjenek. "
        },
        {
            "chapter": 30,
            "verse": 3,
            "name": "Isaiah 30:3",
            "text": "És lesz néktek a Faraó oltalma szégyentekre, és az elrejtőzködés Égyiptom árnyékában gyalázatotokra. "
        },
        {
            "chapter": 30,
            "verse": 4,
            "name": "Isaiah 30:4",
            "text": "Mert már Zoánban voltak fejedelmei, és követei Hánesig érkezének."
        },
        {
            "chapter": 30,
            "verse": 5,
            "name": "Isaiah 30:5",
            "text": "Megszégyenülnek mind a nép miatt, a mely nem használ nékik, a mely nem segít és nem használ, sőt szégyenökre és gyalázatukra lesz!"
        },
        {
            "chapter": 30,
            "verse": 6,
            "name": "Isaiah 30:6",
            "text": "Jövendölés dél barma ellen: A nyomor és szorongatás földén keresztül, a honnan nőstény és hím oroszlán és viperák és szárnyas sárkányok jőnek ki; viszik szamárcsikók hátán gazdagságukat, és a tevéknek púpján kincsöket a népnek, a mely pedig nem használ. "
        },
        {
            "chapter": 30,
            "verse": 7,
            "name": "Isaiah 30:7",
            "text": "Hitvány és üres Égyiptom segítsége, ezért nevezem őt nagyszájúnak, a ki veszteg ül, "
        },
        {
            "chapter": 30,
            "verse": 8,
            "name": "Isaiah 30:8",
            "text": "Most menj, írd ezt táblára nálok, és jegyezd föl könyvbe ezt, hogy megmaradjon az utolsó napra bizonyságul örökre. "
        },
        {
            "chapter": 30,
            "verse": 9,
            "name": "Isaiah 30:9",
            "text": "Mert pártütő nép ez, apát megtagadó fiak, fiak, kik nem akarják hallani az Úr törvényét; "
        },
        {
            "chapter": 30,
            "verse": 10,
            "name": "Isaiah 30:10",
            "text": "Kik ezt mondják a látóknak: Ne lássatok; és a prófétáknak: Ne prófétáljatok nékünk igazat, beszéljetek kedvünk szerint valókat, prófétáljatok csalárdságokat! "
        },
        {
            "chapter": 30,
            "verse": 11,
            "name": "Isaiah 30:11",
            "text": "Hagyjátok el az útat, térjetek le már ez ösvényről, vigyétek el előlünk Izráelnek Szentjét! "
        },
        {
            "chapter": 30,
            "verse": 12,
            "name": "Isaiah 30:12",
            "text": "Azért így szól Izráel Szentje: Mivel megútáltátok e beszédet, és bíztok a nyomorgatásban és a hamisságban, és ezekre támaszkodtok: "
        },
        {
            "chapter": 30,
            "verse": 13,
            "name": "Isaiah 30:13",
            "text": "Azért e bűn olyan lesz tinéktek, mint a leesendő falhasadék, a mely már kiáll a magas kőfalon, a melynek aztán nagy hirtelen jő el romlása; "
        },
        {
            "chapter": 30,
            "verse": 14,
            "name": "Isaiah 30:14",
            "text": "És romlása olyan lesz, mint a fazekasok edényének romlása, a mely kimélés nélkül eltöretik, és nem találni töredéki közt oly cserepet, a melyen tűzhelyről tüzet lehetne vinni, avagy vizet meríteni a tócsából."
        },
        {
            "chapter": 30,
            "verse": 15,
            "name": "Isaiah 30:15",
            "text": "Mert így szól az Úr Isten, Izráelnek Szentje: Megtérve és megnyugodva megmaradhattatok volna; csöndességben és reménységben erősségtek lett volna; de ti nem akarátok; "
        },
        {
            "chapter": 30,
            "verse": 16,
            "name": "Isaiah 30:16",
            "text": "Hanem ezt mondátok: Nem, sőt lóra ülvén, futunk; ezért futnotok kell; és gyors paripán elvágtatunk; ezért gyorsak lesznek üldözőitek."
        },
        {
            "chapter": 30,
            "verse": 17,
            "name": "Isaiah 30:17",
            "text": "Ezer fut egynek riasztására, ötnek riasztására mind elfuttok, mígnem úgy maradtok, mint egy szál fenyő a hegytetőn, mint egy zászló a halmon.  "
        },
        {
            "chapter": 30,
            "verse": 18,
            "name": "Isaiah 30:18",
            "text": " S azért vár az Úr, hogy könyörüljön rajtatok, és azért felséges ő, hogy megkegyelmezzen néktek, mert az ítélet Istene az Úr; boldogok mindazok, a kik Őt szolgálják. "
        },
        {
            "chapter": 30,
            "verse": 19,
            "name": "Isaiah 30:19",
            "text": "Mert te nép, mely Sionon Jeruzsálemben lakol, nem fogsz te sírni többé, bizton könyörül rajtad Ő kiáltásod szavára, mihelyt meghallja, megfelel néked;"
        },
        {
            "chapter": 30,
            "verse": 20,
            "name": "Isaiah 30:20",
            "text": "És ad néktek az Úr kenyeret a keserűségben, és a nyomorban vizet, és nem kell többé elrejtőzködniök tanítóidnak, hanem szemeid tanítóidra néznek! "
        },
        {
            "chapter": 30,
            "verse": 21,
            "name": "Isaiah 30:21",
            "text": "És füleid meghallják a kiáltó szót mögötted: ez az út, ezen járjatok; ha jobbra és ha balra elhajoltok. "
        },
        {
            "chapter": 30,
            "verse": 22,
            "name": "Isaiah 30:22",
            "text": "És megútáljátok megezüstözött bálványaitokat és megaranyozott képeiteket; kiszórod őket, mint az undokságot: ki innen! szólsz nékik. "
        },
        {
            "chapter": 30,
            "verse": 23,
            "name": "Isaiah 30:23",
            "text": "És ad esőt a magra, a melylyel a földet beveted, és a kenyér, a föld termése, bő és tápláló lesz, és széles mezőn legelnek nyájaid ama napon. "
        },
        {
            "chapter": 30,
            "verse": 24,
            "name": "Isaiah 30:24",
            "text": "A barmok és a szamarak, a melyek a földet szántják, sózott abrakkal élnek, a melyet megszórtak lapáttal és villával. "
        },
        {
            "chapter": 30,
            "verse": 25,
            "name": "Isaiah 30:25",
            "text": "És lesznek minden magas hegyen és emelkedettebb halmon patakok, folyamok a nagy öldöklés napján, mikor a tornyok leomlanak. "
        },
        {
            "chapter": 30,
            "verse": 26,
            "name": "Isaiah 30:26",
            "text": "És a holdnak fénye olyan lesz, mint a napnak fénye, és a napnak fénye hétszer nagyobb lesz, olyan, mint hét napnak napfénye; ama napon, a melyen az Úr beköti népe romlását, és vereségének sebét meggyógyítja!  "
        },
        {
            "chapter": 30,
            "verse": 27,
            "name": "Isaiah 30:27",
            "text": " Ímé, az Úr neve jő messziről, haragja ég és sötét gomolygó füstje; ajkai rakvák haraggal, és nyelve, mint emésztő tűz! "
        },
        {
            "chapter": 30,
            "verse": 28,
            "name": "Isaiah 30:28",
            "text": "Lehellete, mint megáradott patak, a mely torkig ér, hogy megrostálja a népeket pusztulás rostájában, és tévelygés zabláját vesse a népségek szájába. "
        },
        {
            "chapter": 30,
            "verse": 29,
            "name": "Isaiah 30:29",
            "text": "És fölzendül éneketek, mint a szent ünnepnek éjszakáján, és örvendez szívetek, mint azé, a ki sípolva megy az Úr hegyére, Izráel kőszálához. "
        },
        {
            "chapter": 30,
            "verse": 30,
            "name": "Isaiah 30:30",
            "text": "És megzendíti az Úr dicsőséges szavát, karjának lesujtását megmutatja megbúsult haragjában és emésztő tűz lángjában, vízáradással, zivatarral és jégeső kövével. "
        },
        {
            "chapter": 30,
            "verse": 31,
            "name": "Isaiah 30:31",
            "text": "Mert az Úrnak szavától megretten Assiria, veri azt akkor vesszővel; "
        },
        {
            "chapter": 30,
            "verse": 32,
            "name": "Isaiah 30:32",
            "text": "És a büntető vessző minden sujtását, a melyet az Úr mérend reá, dobokkal és cziterákkal fogjátok kisérni, és Ő kezét fel-felemelvén, harczol ellene. "
        },
        {
            "chapter": 30,
            "verse": 33,
            "name": "Isaiah 30:33",
            "text": "Mert készen van a szörnyű tűzhely régen, készen áll az már a királynak is, mélyen és szélesen csinálta azt, máglyájában tűz és fa bőven; az Úr fuvallata gyújtja meg azt, mint kénköves patak.   "
        }
    ]
}