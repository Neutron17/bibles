{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 45,
    "name": "Isaiah 45",
    "verses": [
        {
            "chapter": 45,
            "verse": 1,
            "name": "Isaiah 45:1",
            "text": " Így szól az Úr felkentjéhez, Czírushoz, kinek jobbkezét megfogám, hogy meghódoltassak előtte népeket, és a királyok derekának övét megoldjam, ő előtte megnyissam az ajtókat, és a kapuk be ne zároltassanak; "
        },
        {
            "chapter": 45,
            "verse": 2,
            "name": "Isaiah 45:2",
            "text": "Én menéndek előtted, és az egyenetleneket megegyenesítem, az érczajtókat összetöröm, és leütöm a vaszárakat. "
        },
        {
            "chapter": 45,
            "verse": 3,
            "name": "Isaiah 45:3",
            "text": "Néked adom a sötétségnek kincseit és a rejtekhelyek gazdagságait, hogy megtudjad, hogy én vagyok az Úr, a ki téged neveden hívtalak, Izráel Istene. "
        },
        {
            "chapter": 45,
            "verse": 4,
            "name": "Isaiah 45:4",
            "text": "Az én szolgámért, Jákóbért, és elválasztott Izráelemért neveden hívtalak el, szeretettel szólítálak, noha nem ismerél. "
        },
        {
            "chapter": 45,
            "verse": 5,
            "name": "Isaiah 45:5",
            "text": "Én vagyok az Úr és több nincs, rajtam kivül nincs Isten! felöveztelek téged, bár nem ismerél. "
        },
        {
            "chapter": 45,
            "verse": 6,
            "name": "Isaiah 45:6",
            "text": "Hogy megtudják napkelettől és napnyugattól fogva, hogy nincsen több rajtam kivül; én vagyok az Úr és több nincsen! "
        },
        {
            "chapter": 45,
            "verse": 7,
            "name": "Isaiah 45:7",
            "text": "Ki a világosságot alkotom és a sötétséget teremtem, ki békességet szerzek és gonoszt teremtek; én vagyok az Úr, a ki mindezt cselekszem! "
        },
        {
            "chapter": 45,
            "verse": 8,
            "name": "Isaiah 45:8",
            "text": "Egek harmatozzatok onnan felül, és a felhők folyjanak igazsággal, nyiljék meg a föld és viruljon fel a szabadulás, és igazság sarjadjon fel vele együtt; én az Úr teremtettem azt! "
        },
        {
            "chapter": 45,
            "verse": 9,
            "name": "Isaiah 45:9",
            "text": "Jaj annak, a ki alkotójával perbe száll, holott cserép a föld többi cserepeivel! Vajjon mondja-é az agyag alkotójának: Mit csinálsz? és csinálmányod ezt: Nincsenek kezei? "
        },
        {
            "chapter": 45,
            "verse": 10,
            "name": "Isaiah 45:10",
            "text": "Jaj annak, a ki atyjának mondja: Miért nemzesz? és az asszonynak: Miért szülsz? "
        },
        {
            "chapter": 45,
            "verse": 11,
            "name": "Isaiah 45:11",
            "text": "Így szól az Úr, Izráelnek Szentje és Teremtője: Kérdezzétek meg a jövendőt tőlem, fiaimat és kezeim munkáját csak bízzátok reám! "
        },
        {
            "chapter": 45,
            "verse": 12,
            "name": "Isaiah 45:12",
            "text": "Én alkotám a földet, és az embert rajta én teremtém, én terjesztém ki kezeimmel az egeket, és minden seregöket én állatám elő. "
        },
        {
            "chapter": 45,
            "verse": 13,
            "name": "Isaiah 45:13",
            "text": "Én támasztottam őt fel igazságban, és minden útait egyengetem, ő építi meg városomat, és foglyaimat elbocsátja, nem pénzért, sem ajándékért, szóla a seregek Ura! "
        },
        {
            "chapter": 45,
            "verse": 14,
            "name": "Isaiah 45:14",
            "text": "Így szól az Úr: Égyiptom gyűjtött kincse és Kús nyeresége és a nagy termetű Szabeusok hozzád mennek és tieid lesznek, téged követnek, békókban járnak, előtted leborulnak és hozzád könyörögnek: Csak közted van az Isten és nincsen több Isten! "
        },
        {
            "chapter": 45,
            "verse": 15,
            "name": "Isaiah 45:15",
            "text": "Bizony Te elrejtőzködő Isten vagy, Izráelnek Istene, szabadító! "
        },
        {
            "chapter": 45,
            "verse": 16,
            "name": "Isaiah 45:16",
            "text": "Szégyent vallanak és gyalázatot mind, egyetemben gyalázatban járnak a bálványok faragói; "
        },
        {
            "chapter": 45,
            "verse": 17,
            "name": "Isaiah 45:17",
            "text": "És Izráel megszabadul az Úr által örök szabadulással, nem vallotok szégyent és gyalázatot soha örökké; "
        },
        {
            "chapter": 45,
            "verse": 18,
            "name": "Isaiah 45:18",
            "text": "Mert így szól az Úr, a ki az egeket teremté; Ő az Isten, a ki alkotá a földet és teremté azt és megerősíté; nem hiába teremté azt, hanem lakásul alkotá: Én vagyok az Úr és több nincsen! "
        },
        {
            "chapter": 45,
            "verse": 19,
            "name": "Isaiah 45:19",
            "text": "Nem titkon szóltam, a sötétség földének helyén; nem mondtam Jákób magvának: hiába keressetek engem! én, az Úr, igazságot szólok, és megjelentem, a mik igazak. "
        },
        {
            "chapter": 45,
            "verse": 20,
            "name": "Isaiah 45:20",
            "text": "Gyűljetek egybe és jőjjetek elő, közelegjetek mind, a kik a népek közül megszabadultatok; nem tudnak semmit, a kik bálványuk fáját hordják, és könyörögnek oly istenhez, a ki meg nem tart! "
        },
        {
            "chapter": 45,
            "verse": 21,
            "name": "Isaiah 45:21",
            "text": "Jelentsétek meg és hozzátok elő, sőt egyetemben tanácskozzanak: ki mondta meg ezt régtől fogva és jelenté meg előre? Vajjon nem én, az Úr? És nincs több Isten nálam, igaz Isten és megtartó nincs kívülem. "
        },
        {
            "chapter": 45,
            "verse": 22,
            "name": "Isaiah 45:22",
            "text": "Térjetek én hozzám, hogy megtartassatok földnek minden határai, mert én vagyok az Isten, és nincsen több! "
        },
        {
            "chapter": 45,
            "verse": 23,
            "name": "Isaiah 45:23",
            "text": "Magamra esküdtem és igazság jött ki számból, egy szó, mely vissza nem tér: hogy minden térd nékem hajol meg, rám esküszik minden nyelv! "
        },
        {
            "chapter": 45,
            "verse": 24,
            "name": "Isaiah 45:24",
            "text": "Csak az Úrban van, így szólnak felőlem, minden igazság és erő, Ő hozzá mennek, és megszégyenülnek mindazok, a kik reá haragusznak. "
        },
        {
            "chapter": 45,
            "verse": 25,
            "name": "Isaiah 45:25",
            "text": "Az Úrban igazul meg és dicsekszik Izráelnek egész magva!   "
        }
    ]
}