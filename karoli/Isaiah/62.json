{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 23,
    "book_name": "Isaiah",
    "chapter": 62,
    "name": "Isaiah 62",
    "verses": [
        {
            "chapter": 62,
            "verse": 1,
            "name": "Isaiah 62:1",
            "text": " Sionért nem hallgatok és Jeruzsálemért nem nyugszom, míg földerül, mint fényesség az Ő igazsága, és szabadulása, mint a fáklya tündököl. "
        },
        {
            "chapter": 62,
            "verse": 2,
            "name": "Isaiah 62:2",
            "text": "És meglátják a népek igazságodat, és minden királyok dicsőségedet, és új nevet adnak néked, a melyet az Úr szája határoz meg. "
        },
        {
            "chapter": 62,
            "verse": 3,
            "name": "Isaiah 62:3",
            "text": "És leszel dicsőség koronája az Úr kezében, és királyi fejdísz Istened kezében."
        },
        {
            "chapter": 62,
            "verse": 4,
            "name": "Isaiah 62:4",
            "text": "Nem neveznek többé elhagyatottnak, és földedet sem nevezik többé pusztának, hanem így hívnak: én gyönyörűségem, és földedet így: férjhez adott; mert az Úr gyönyörködik benned, és földed férjhez adatik. "
        },
        {
            "chapter": 62,
            "verse": 5,
            "name": "Isaiah 62:5",
            "text": "Mert mint elveszi a legény a szűzet, akként vesznek feleségül téged fiaid, és a mint örül a vőlegény a menyasszonynak, akként fog néked Istened örülni. "
        },
        {
            "chapter": 62,
            "verse": 6,
            "name": "Isaiah 62:6",
            "text": "Kőfalaidra, Jeruzsálem, őrizőket állattam, egész nap és egész éjjel szüntelen nem hallgatnak; ti, kik az Urat emlékeztetitek, ne nyugodjatok! "
        },
        {
            "chapter": 62,
            "verse": 7,
            "name": "Isaiah 62:7",
            "text": "És ne hagyjatok nyugtot néki, míg megújítja és dicsőségessé teszi Jeruzsálemet e földön."
        },
        {
            "chapter": 62,
            "verse": 8,
            "name": "Isaiah 62:8",
            "text": "Megesküdt az Úr jobbjára s erőssége karjára: nem adom többé gabonádat eleségül ellenségeidnek, s idegenek nem iszszák mustodat, a melyért munkálódtál, "
        },
        {
            "chapter": 62,
            "verse": 9,
            "name": "Isaiah 62:9",
            "text": "Hanem a betakarók egyék azt meg, és dicsérjék az Urat, s a beszűrők igyák meg azt szentségem pitvaraiban. "
        },
        {
            "chapter": 62,
            "verse": 10,
            "name": "Isaiah 62:10",
            "text": "Menjetek át, menjetek át a kapukon, készítsétek a népnek útát, töltsétek, töltsétek az ösvényt, hányjátok el a köveket, emeljetek zászlót a népek fölé. "
        },
        {
            "chapter": 62,
            "verse": 11,
            "name": "Isaiah 62:11",
            "text": "Ímé, az Úr hirdette mind a föld határáig: Mondjátok meg Sion leányának, ímé, eljött szabadulásod, ímé, jutalma vele jő, és megfizetése ő előtte! "
        },
        {
            "chapter": 62,
            "verse": 12,
            "name": "Isaiah 62:12",
            "text": "És hívják őket szent népnek, az Úr megváltottainak, és téged hívnak: keresett és nem elhagyott városnak.   "
        }
    ]
}