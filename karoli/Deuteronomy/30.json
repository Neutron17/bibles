{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 5,
    "book_name": "Deuteronomy",
    "chapter": 30,
    "name": "Deuteronomy 30",
    "verses": [
        {
            "chapter": 30,
            "verse": 1,
            "name": "Deuteronomy 30:1",
            "text": " És ha majd elkövetkeznek reád mind ezek: az áldás és az átok, a melyet elődbe adtam néked; és szívedre veszed azt ama nemzetek között, a kik közé oda taszított téged az Úr, a te Istened; "
        },
        {
            "chapter": 30,
            "verse": 2,
            "name": "Deuteronomy 30:2",
            "text": "És megtérsz az Úrhoz, a te Istenedhez, és hallgatsz az ő szavára mind a szerint, a mint én parancsolom néked e napon, te és a te fiaid teljes szívedből és teljes lelkedből: "
        },
        {
            "chapter": 30,
            "verse": 3,
            "name": "Deuteronomy 30:3",
            "text": "Akkor visszahozza az Úr, a te Istened a te foglyaidat, és könyörül rajtad, és visszahozván, összegyűjt majd téged minden nép közül, a kik közé oda szórt téged az Úr, a te Istened. "
        },
        {
            "chapter": 30,
            "verse": 4,
            "name": "Deuteronomy 30:4",
            "text": "Ha az ég szélére volnál is taszítva, onnét is összegyűjt téged az Úr, a te Istened, és onnét is felvesz téged; "
        },
        {
            "chapter": 30,
            "verse": 5,
            "name": "Deuteronomy 30:5",
            "text": "És elhoz téged az Úr, a te Istened a földre, a melyet bírtak a te atyáid, és bírni fogod azt; és jól tesz veled, és inkább megsokasít téged, mint a te atyáidat."
        },
        {
            "chapter": 30,
            "verse": 6,
            "name": "Deuteronomy 30:6",
            "text": "És körülmetéli az Úr, a te Istened a te szívedet, és a te magodnak szívét, hogy szeressed az Urat, a te Istenedet teljes szívedből és teljes lelkedből, hogy élj. "
        },
        {
            "chapter": 30,
            "verse": 7,
            "name": "Deuteronomy 30:7",
            "text": "Mind ez átkokat pedig rábocsátja az Úr, a te Istened a te ellenségeidre és gyűlölőidre, a kik üldöztek téged."
        },
        {
            "chapter": 30,
            "verse": 8,
            "name": "Deuteronomy 30:8",
            "text": "Te azért térj meg, és hallgass az Úr szavára, és teljesítsd minden parancsolatát, a melyeket én e mai napon parancsolok néked."
        },
        {
            "chapter": 30,
            "verse": 9,
            "name": "Deuteronomy 30:9",
            "text": "És bővölködővé tesz téged az Úr, a te Istened kezeidnek minden munkájában, a te méhednek gyümölcsében, a te barmodnak gyümölcsében és a te földednek gyümölcsében, a te jódra. Mert hozzád fordul az Úr és öröme lesz benned a te jódra, a miképen öröme volt a te atyáidban."
        },
        {
            "chapter": 30,
            "verse": 10,
            "name": "Deuteronomy 30:10",
            "text": "Hogyha hallgatsz az Úrnak, a te Istenednek szavára, megtartván az ő parancsolatait és rendeléseit, a melyek meg vannak írva e törvénykönyvben, és ha teljes szívedből és teljes lelkedből megtérsz az Úrhoz, a te Istenedhez."
        },
        {
            "chapter": 30,
            "verse": 11,
            "name": "Deuteronomy 30:11",
            "text": "Mert e parancsolat, a melyet én e mai napon parancsolok néked, nem megfoghatatlan előtted; sem távol nincs tőled. "
        },
        {
            "chapter": 30,
            "verse": 12,
            "name": "Deuteronomy 30:12",
            "text": "Nem a mennyben van, hogy azt mondanád: Kicsoda hág fel érettünk a mennybe, hogy elhozza azt nékünk, és hallassa azt velünk, hogy teljesítsük azt? "
        },
        {
            "chapter": 30,
            "verse": 13,
            "name": "Deuteronomy 30:13",
            "text": "Sem a tengeren túl nincsen az, hogy azt mondanád: Kicsoda megy át érettünk a tengeren, hogy elhozza azt nékünk és hallassa azt velünk, hogy teljesítsük azt?"
        },
        {
            "chapter": 30,
            "verse": 14,
            "name": "Deuteronomy 30:14",
            "text": "Sőt felette közel van hozzád ez íge: a te szádban és szívedben van, hogy teljesítsed azt. "
        },
        {
            "chapter": 30,
            "verse": 15,
            "name": "Deuteronomy 30:15",
            "text": "Lám elődbe adtam ma néked az életet és a jót: a halált és a gonoszt. "
        },
        {
            "chapter": 30,
            "verse": 16,
            "name": "Deuteronomy 30:16",
            "text": "Mikor én azt parancsolom néked ma, hogy szeressed az Urat, a te Istenedet, hogy járj az ő útain, és tartsd meg az ő parancsolatait, rendeléseit és végzéseit, hogy élj és szaporodjál, és megáldjon téged az Úr, a te Istened a földön, a melyre bemégy, hogy bírjad azt."
        },
        {
            "chapter": 30,
            "verse": 17,
            "name": "Deuteronomy 30:17",
            "text": "Ha pedig elfordul a te szíved, és nem hallgatsz meg, sőt elhajolsz és idegen isteneket imádsz, és azoknak szolgálsz; "
        },
        {
            "chapter": 30,
            "verse": 18,
            "name": "Deuteronomy 30:18",
            "text": "Tudtotokra adom ma néktek, hogy bizony elvesztek: nem éltek sok ideig azon a földön, a melyre a Jordánon általkelvén, bemégy, hogy bírjad azt."
        },
        {
            "chapter": 30,
            "verse": 19,
            "name": "Deuteronomy 30:19",
            "text": "Bizonyságul hívom ellenetek ma a mennyet és a földet, hogy az életet és a halált adtam előtökbe, az áldást és az átkot: válaszd azért az életet, hogy élhess mind te, mind a te magod; "
        },
        {
            "chapter": 30,
            "verse": 20,
            "name": "Deuteronomy 30:20",
            "text": "Hogy szeressed az Urat, a te Istenedet, és hogy hallgass az ő szavára, és ragaszkodjál hozzá; mert ő a te életed és a te életednek hosszúsága; hogy lakozzál azon a földön, a mely felől megesküdt az Úr a te atyáidnak, Ábrahámnak, Izsáknak és Jákóbnak, hogy nékik adja azt.   "
        }
    ]
}