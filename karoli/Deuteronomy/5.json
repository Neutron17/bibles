{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 5,
    "book_name": "Deuteronomy",
    "chapter": 5,
    "name": "Deuteronomy 5",
    "verses": [
        {
            "chapter": 5,
            "verse": 1,
            "name": "Deuteronomy 5:1",
            "text": " És szólítá Mózes az egész Izráelt, és monda nékik: Hallgasd meg Izráel a rendeléseket és a végzéseket, a melyeket elmondok én ma fületek hallására, és tanuljátok meg azokat, és ügyeljetek azokra, megcselekedvén azokat!"
        },
        {
            "chapter": 5,
            "verse": 2,
            "name": "Deuteronomy 5:2",
            "text": "Az Úr, a mi Istenünk szövetséget kötött velünk a Hóreben. "
        },
        {
            "chapter": 5,
            "verse": 3,
            "name": "Deuteronomy 5:3",
            "text": "Nem a mi atyáinkkal kötötte az Úr e szövetséget, hanem mi velünk, a kik íme itt vagyunk e mai napon mindnyájan és élünk."
        },
        {
            "chapter": 5,
            "verse": 4,
            "name": "Deuteronomy 5:4",
            "text": "Színről színre szólott veletek az Úr a hegyen, a tűz közepéből."
        },
        {
            "chapter": 5,
            "verse": 5,
            "name": "Deuteronomy 5:5",
            "text": "(Én pedig az Úr között és ti közöttetek állok vala abban az időben, hogy megjelentsem néktek az Úr beszédét; mert ti a tűztől féltek vala, és nem menétek fel a hegyre) mondván: "
        },
        {
            "chapter": 5,
            "verse": 6,
            "name": "Deuteronomy 5:6",
            "text": "Én, az Úr, vagyok a te Istened, a ki kihoztalak téged Égyiptomnak földéből, a szolgálatnak házából. "
        },
        {
            "chapter": 5,
            "verse": 7,
            "name": "Deuteronomy 5:7",
            "text": "Ne legyenek néked idegen isteneid én előttem."
        },
        {
            "chapter": 5,
            "verse": 8,
            "name": "Deuteronomy 5:8",
            "text": "Ne csinálj magadnak faragott képet, és semmi hasonlót azokhoz, a melyek fenn az égben, vagy a melyek alant a földön, vagy a melyek a vizekben a föld alatt vannak. "
        },
        {
            "chapter": 5,
            "verse": 9,
            "name": "Deuteronomy 5:9",
            "text": "Ne imádd és ne tiszteld azokat; mert én, az Úr, a te Istened, féltőn szerető Isten vagyok, a ki megbüntetem az atyák vétkét a fiakban, harmad és negyedíziglen, a kik engem gyűlölnek; "
        },
        {
            "chapter": 5,
            "verse": 10,
            "name": "Deuteronomy 5:10",
            "text": "De irgalmasságot cselekeszem ezeríziglen azokkal, a kik engem szeretnek, és az én parancsolataimat megtartják."
        },
        {
            "chapter": 5,
            "verse": 11,
            "name": "Deuteronomy 5:11",
            "text": "Az Úrnak, a te Istenednek nevét hiába fel ne vedd; mert nem hagyja azt az Úr büntetés nélkül, a ki az ő nevét hiába felveszi. "
        },
        {
            "chapter": 5,
            "verse": 12,
            "name": "Deuteronomy 5:12",
            "text": "Vigyázz a szombatnak napjára, hogy megszenteld azt, a miképen megparancsolta néked az Úr, a te Istened. "
        },
        {
            "chapter": 5,
            "verse": 13,
            "name": "Deuteronomy 5:13",
            "text": "Hat napon át munkálkodjál, és végezd minden dolgodat. "
        },
        {
            "chapter": 5,
            "verse": 14,
            "name": "Deuteronomy 5:14",
            "text": "De a hetedik nap az Úrnak, a te Istenednek szombatja: semmi dolgot se tégy azon, se magad, se fiad, se leányod, se szolgád, se szolgálóleányod, se ökröd, se szamarad, és semminémű barmod, se jövevényed, a ki a te kapuidon belől van, hogy megnyugodjék a te szolgád és szolgálóleányod, mint te magad; "
        },
        {
            "chapter": 5,
            "verse": 15,
            "name": "Deuteronomy 5:15",
            "text": "És megemlékezzél róla, hogy szolga voltál Égyiptom földén, és kihozott onnan téged az Úr, a te Istened erős kézzel és kinyújtott karral. Azért parancsolta néked az Úr, a te Istened, hogy a szombat napját megtartsad. "
        },
        {
            "chapter": 5,
            "verse": 16,
            "name": "Deuteronomy 5:16",
            "text": "Tiszteld atyádat és anyádat, a mint megparancsolta néked az Úr, a te Istened; hogy hosszú ideig élj, és hogy jól legyen dolgod azon a földön, a melyet az Úr, a te Istened ád te néked. "
        },
        {
            "chapter": 5,
            "verse": 17,
            "name": "Deuteronomy 5:17",
            "text": "Ne ölj. "
        },
        {
            "chapter": 5,
            "verse": 18,
            "name": "Deuteronomy 5:18",
            "text": "És ne paráználkodjál. "
        },
        {
            "chapter": 5,
            "verse": 19,
            "name": "Deuteronomy 5:19",
            "text": "És ne lopj. "
        },
        {
            "chapter": 5,
            "verse": 20,
            "name": "Deuteronomy 5:20",
            "text": "És ne tégy a te felebarátod ellen hamis tanubizonyságot. "
        },
        {
            "chapter": 5,
            "verse": 21,
            "name": "Deuteronomy 5:21",
            "text": "És ne kívánd a te felebarátodnak feleségét; és ne áhítsd a te felebarátodnak házát, szántóföldét; se szolgáját, se szolgálóleányát, se ökrét, se szamarát és semmit, a mi a te felebarátodé. "
        },
        {
            "chapter": 5,
            "verse": 22,
            "name": "Deuteronomy 5:22",
            "text": "Ez ígéket szólá az Úr a ti egész gyülekezeteteknek a hegyen a tűz, a felhő és a homályosság közepéből nagy felszóval, és nem többet; és felírá azokat két kőtáblára, és adá azokat nékem. "
        },
        {
            "chapter": 5,
            "verse": 23,
            "name": "Deuteronomy 5:23",
            "text": "És lőn, mikor a szót a setétség közepéből halljátok vala, és a hegy tűzzel ég vala, hozzám jövétek a ti törzseiteknek minden fejedelmével és vénjével;"
        },
        {
            "chapter": 5,
            "verse": 24,
            "name": "Deuteronomy 5:24",
            "text": "És mondátok: Ímé az Úr, a mi Istenünk megmutatta nékünk az ő dicsőségét és nagyságát; és az ő szavát hallottuk a tűznek közepéből; e mai napon pedig láttuk, hogy az Isten emberrel szól, és ez mégis él."
        },
        {
            "chapter": 5,
            "verse": 25,
            "name": "Deuteronomy 5:25",
            "text": "Most hát miért haljunk meg? Mert megemészt e nagy tűz minket. Ha még tovább halljuk az Úrnak, a mi Istenünknek szavát, meghalunk!"
        },
        {
            "chapter": 5,
            "verse": 26,
            "name": "Deuteronomy 5:26",
            "text": "Mert kicsoda az, az összes halandók közül, a ki a tűznek közepéből szóló élő Istennek szavát hallotta, mint mi, hogy megélt volna? "
        },
        {
            "chapter": 5,
            "verse": 27,
            "name": "Deuteronomy 5:27",
            "text": "Járulj oda te, és hallgasd meg mind azt, a mit mond az Úr, a mi Istenünk, és te majd beszéld el nékünk mind, a mit néked mond az Úr, a mi Istenünk, és mi meghallgatjuk, és megcselekeszszük. "
        },
        {
            "chapter": 5,
            "verse": 28,
            "name": "Deuteronomy 5:28",
            "text": "És meghallá az Úr a ti beszédetek szavát, a mikor beszéltek vala velem, és monda nékem az Úr: Hallottam e nép beszédének szavát, a mint beszéltek vala hozzád; mind jó, a mit beszéltek vala."
        },
        {
            "chapter": 5,
            "verse": 29,
            "name": "Deuteronomy 5:29",
            "text": "Vajha így maradna az ő szívök, hogy félnének engem, és megtartanák minden parancsolatomat minden időben, hogy jól legyen dolguk nékik és az ő gyermekeiknek mindörökké! "
        },
        {
            "chapter": 5,
            "verse": 30,
            "name": "Deuteronomy 5:30",
            "text": "Menj el, és mondd meg nékik: Térjetek vissza a ti sátoraitokba."
        },
        {
            "chapter": 5,
            "verse": 31,
            "name": "Deuteronomy 5:31",
            "text": "Te pedig állj ide mellém, hogy elmondjam néked minden parancsolatomat, rendelésemet és végzésemet, a melyekre tanítsd meg őket, hogy cselekedjék azon a földön, a melyet én adok néktek örökségül."
        },
        {
            "chapter": 5,
            "verse": 32,
            "name": "Deuteronomy 5:32",
            "text": "Vigyázzatok azért, hogy úgy cselekedjetek, a mint az Úr, a ti Istenetek parancsolta néktek; ne térjetek se jobbra, se balra. "
        },
        {
            "chapter": 5,
            "verse": 33,
            "name": "Deuteronomy 5:33",
            "text": "Mindig azon az úton járjatok, a melyet az Úr, a ti Istenetek parancsolt néktek, hogy éljetek, és jó legyen dolgotok, és hosszú ideig élhessetek a földön, a melyet bírni fogtok.  "
        }
    ]
}