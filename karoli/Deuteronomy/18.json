{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 5,
    "book_name": "Deuteronomy",
    "chapter": 18,
    "name": "Deuteronomy 18",
    "verses": [
        {
            "chapter": 18,
            "verse": 1,
            "name": "Deuteronomy 18:1",
            "text": " A Lévita-papoknak, a Lévi egész nemzetségének ne legyen se része, se öröksége Izráellel, hanem éljenek az Úrnak tüzes áldozatjaiból és örökségéből. "
        },
        {
            "chapter": 18,
            "verse": 2,
            "name": "Deuteronomy 18:2",
            "text": "Annakokáért ne legyen néki öröksége az ő atyjafiai között: Az Úr az ő öröksége, a mint megmondotta néki."
        },
        {
            "chapter": 18,
            "verse": 3,
            "name": "Deuteronomy 18:3",
            "text": "És ez legyen a papoknak törvényes része a néptől, azoktól, a kik áldoznak akár ökörrel, akár juhval, hogy a papnak adják a lapoczkát, a két állat és a gyomrot. "
        },
        {
            "chapter": 18,
            "verse": 4,
            "name": "Deuteronomy 18:4",
            "text": "A te gabonád, mustod és olajod zsengéjét, és a te juhaid gyapjának zsengéjét néki adjad; "
        },
        {
            "chapter": 18,
            "verse": 5,
            "name": "Deuteronomy 18:5",
            "text": "Mert őt választotta ki az Úr, a te Istened minden te nemzetséged közül, hogy álljon szolgálatra az Úrnak nevében, ő és az ő fiai minden időben. "
        },
        {
            "chapter": 18,
            "verse": 6,
            "name": "Deuteronomy 18:6",
            "text": "Mikor pedig eljön a Lévita valamelyikből a te egész Izráelben lévő kapuid közül, a hol ő lakik, és bemegy az ő lelkének teljes kívánsága szerint arra a helyre, a melyet kiválaszt az Úr:"
        },
        {
            "chapter": 18,
            "verse": 7,
            "name": "Deuteronomy 18:7",
            "text": "Szolgáljon az Úrnak az ő Istenének nevében, mint az ő többi atyjafiai, a Léviták, a kik ott állanak az Úr előtt."
        },
        {
            "chapter": 18,
            "verse": 8,
            "name": "Deuteronomy 18:8",
            "text": "Az eledelekben egyenlőképen részesedjenek, kivéve azt, a mit eladott valaki az ő atyai örökségéből. "
        },
        {
            "chapter": 18,
            "verse": 9,
            "name": "Deuteronomy 18:9",
            "text": " Mikor te bemégy arra a földre, a melyet az Úr, a te Istened ád néked: ne tanulj cselekedni azoknak a népeknek útálatosságai szerint. "
        },
        {
            "chapter": 18,
            "verse": 10,
            "name": "Deuteronomy 18:10",
            "text": "Ne találtassék te közötted, a ki az ő fiát vagy leányát átvigye a tűzön, se jövendőmondó, se igéző, se jegymagyarázó, se varázsló; "
        },
        {
            "chapter": 18,
            "verse": 11,
            "name": "Deuteronomy 18:11",
            "text": "Se bűbájos, se ördöngősöktől tudakozó, se titok-fejtő, se halottidéző; "
        },
        {
            "chapter": 18,
            "verse": 12,
            "name": "Deuteronomy 18:12",
            "text": "Mert mind útálja az Úr, a ki ezeket míveli, és ez ilyen útálatosságokért űzi ki őket az Úr, a te Istened te előled. "
        },
        {
            "chapter": 18,
            "verse": 13,
            "name": "Deuteronomy 18:13",
            "text": "Tökéletes légy az Úrral, a te Isteneddel."
        },
        {
            "chapter": 18,
            "verse": 14,
            "name": "Deuteronomy 18:14",
            "text": "Mert ezek a nemzetek, a kiket te elűzesz, igézőkre és jövendőmondókra hallgatnak; de tenéked nem engedett ilyet az Úr, a te Istened. "
        },
        {
            "chapter": 18,
            "verse": 15,
            "name": "Deuteronomy 18:15",
            "text": " Prófétát támaszt néked az Úr, a te Istened te közüled, a te atyádfiai közül, olyat mint én: azt hallgassátok! "
        },
        {
            "chapter": 18,
            "verse": 16,
            "name": "Deuteronomy 18:16",
            "text": "Mind a szerint, amint kérted az Úrtól, a te Istenedtől a Hóreben a gyülekezésnek napján mondván: Ne halljam többé az Úrnak, az én Istenemnek szavát, és ne lássam többé ezt a nagy tüzet, hogy meg ne haljak! "
        },
        {
            "chapter": 18,
            "verse": 17,
            "name": "Deuteronomy 18:17",
            "text": "Az Úr pedig monda nékem: Jól mondták a mit mondtak. "
        },
        {
            "chapter": 18,
            "verse": 18,
            "name": "Deuteronomy 18:18",
            "text": "Prófétát támasztok nékik az ő atyjokfiai közül, olyat mint te, és az én ígéimet adom annak szájába, és megmond nékik mindent, a mit parancsolok néki. "
        },
        {
            "chapter": 18,
            "verse": 19,
            "name": "Deuteronomy 18:19",
            "text": "És ha valaki nem hallgat az én ígéimre, a melyeket az én nevemben szól, én megkeresem azon! "
        },
        {
            "chapter": 18,
            "verse": 20,
            "name": "Deuteronomy 18:20",
            "text": "De az a próféta, a ki olyat mer szólani az én nevemben, a mit én nem parancsoltam néki szólani, és a ki idegen istenek nevében szól: haljon meg az a próféta. "
        },
        {
            "chapter": 18,
            "verse": 21,
            "name": "Deuteronomy 18:21",
            "text": "Ha pedig azt mondod a te szívedben: miképen ismerhetjük meg az ígét, a melyet nem mondott az Úr?"
        },
        {
            "chapter": 18,
            "verse": 22,
            "name": "Deuteronomy 18:22",
            "text": "Ha a próféta az Úr nevében szól, és nem lesz meg, és nem teljesedik be a dolog: ez az a szó, a melyet nem az Úr szólott; elbizakodottságból mondotta azt a próféta; ne félj attól!  "
        }
    ]
}