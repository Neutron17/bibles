{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 5,
    "book_name": "Deuteronomy",
    "chapter": 4,
    "name": "Deuteronomy 4",
    "verses": [
        {
            "chapter": 4,
            "verse": 1,
            "name": "Deuteronomy 4:1",
            "text": " Most pedig hallgass ó Izráel a rendelésekre és végzésekre, a melyekre én tanítlak titeket, hogy azok szerint cselekedjetek, hogy élhessetek, és bemehessetek, és bírhassátok a földet, a melyet az Úr, a ti atyáitoknak Istene ád néktek. "
        },
        {
            "chapter": 4,
            "verse": 2,
            "name": "Deuteronomy 4:2",
            "text": "Semmit se tegyetek az ígéhez, a melyet én parancsolok néktek, se el ne vegyetek abból, hogy megtarthassátok az Úrnak, a ti Isteneteknek parancsolatait, a melyeket én parancsolok néktek. "
        },
        {
            "chapter": 4,
            "verse": 3,
            "name": "Deuteronomy 4:3",
            "text": "Szemeitekkel láttátok, a mit cselekedett az Úr Baal-Peór miatt; hogy minden embert, a ki Baal-Peór után járt, kipusztított az Úr, a te Istened te közüled. "
        },
        {
            "chapter": 4,
            "verse": 4,
            "name": "Deuteronomy 4:4",
            "text": "Ti pedig, a kik ragaszkodtatok az Úrhoz, a ti Istenetekhez, mindnyájan éltek e napig."
        },
        {
            "chapter": 4,
            "verse": 5,
            "name": "Deuteronomy 4:5",
            "text": "Lássátok, tanítottalak titeket rendelésekre és végzésekre, a mint megparancsolta nékem az Úr, az én Istenem, hogy azok szerint cselekedjetek azon a földön, a melybe bementek, hogy bírjátok azt."
        },
        {
            "chapter": 4,
            "verse": 6,
            "name": "Deuteronomy 4:6",
            "text": "Megtartsátok azért és megcselekedjétek! Mert ez lesz a ti bölcseségtek és értelmetek a népek előtt, a kik meghallják majd mind e rendeléseket, és ezt mondják: Bizony bölcs és értelmes nép ez a nagy nemzet! "
        },
        {
            "chapter": 4,
            "verse": 7,
            "name": "Deuteronomy 4:7",
            "text": "Mert melyik nagy nemzet az, a melyhez olyan közel volna az ő Istene, mint mi hozzánk az Úr, a mi Istenünk, valahányszor hozzá kiáltunk? "
        },
        {
            "chapter": 4,
            "verse": 8,
            "name": "Deuteronomy 4:8",
            "text": "És melyik nagy nemzet az, a melynek olyan rendelései és igazságos végzései volnának, mint ez az egész törvény, a melyet én ma adok elétek?! "
        },
        {
            "chapter": 4,
            "verse": 9,
            "name": "Deuteronomy 4:9",
            "text": "Csak vigyázz magadra, és őrizd jól a te lelkedet, hogy el ne felejtkezzél azokról, a melyeket láttak a te szemeid, és hogy el ne távozzanak a te szívedtől teljes életedben, hanem ismertesd meg azokat a te fiaiddal és fiaidnak fiaival. "
        },
        {
            "chapter": 4,
            "verse": 10,
            "name": "Deuteronomy 4:10",
            "text": "El ne felejtkezzél a napról, a melyen az Úr előtt, a te Istened előtt állottál a Hóreben, a mikor azt mondta nékem az Úr: Gyűjtsd egybe nékem a népet, hogy hallassam véle beszédeimet, hogy tanuljanak félni engem, minden időben, a míg e földön élnek, és tanítsák meg fiaikat is."
        },
        {
            "chapter": 4,
            "verse": 11,
            "name": "Deuteronomy 4:11",
            "text": "És előjárulátok, és megállátok a hegy alatt; a hegy pedig tűzben ég vala mind az ég közepéig, mindamellett sötétség, köd és homályosság vala. "
        },
        {
            "chapter": 4,
            "verse": 12,
            "name": "Deuteronomy 4:12",
            "text": "És szóla az Úr néktek a tűz közepéből. A szavak hangját ti is halljátok vala, de csak a hangot; alakot azonban nem láttok vala."
        },
        {
            "chapter": 4,
            "verse": 13,
            "name": "Deuteronomy 4:13",
            "text": "És kijelenté néktek az ő szövetségét, a melyre nézve utasított titeket a tíz ige teljesítésére, és felírá azokat két kőtáblára."
        },
        {
            "chapter": 4,
            "verse": 14,
            "name": "Deuteronomy 4:14",
            "text": "Engem is utasított az Úr abban az időben, hogy tanítsalak meg titeket a rendelésekre és végzésekre, hogy azok szerint cselekedjetek azon a földön, a melyre átmentek, hogy bírjátok azt."
        },
        {
            "chapter": 4,
            "verse": 15,
            "name": "Deuteronomy 4:15",
            "text": "Őrizzétek meg azért jól a ti lelketeket, mert semmi alakot nem láttatok akkor, a mikor a tűznek közepéből szólott hozzátok az Úr a Hóreben;"
        },
        {
            "chapter": 4,
            "verse": 16,
            "name": "Deuteronomy 4:16",
            "text": "Hogy el ne vetemedjetek, és faragott képet, valamely bálványféle alakot ne csináljatok magatoknak, férfi vagy asszony képére; "
        },
        {
            "chapter": 4,
            "verse": 17,
            "name": "Deuteronomy 4:17",
            "text": "Képére valamely baromnak, a mely van a földön; képére valamely repdeső madárnak, a mely röpköd a levegőben;"
        },
        {
            "chapter": 4,
            "verse": 18,
            "name": "Deuteronomy 4:18",
            "text": "Képére valamely földön csúszó-mászó állatnak; képére valamely halnak, a mely van a föld alatt lévő vizekben."
        },
        {
            "chapter": 4,
            "verse": 19,
            "name": "Deuteronomy 4:19",
            "text": "Se szemeidet fel ne emeld az égre, hogy meglásd a napot, a holdat és a csillagokat, az égnek minden seregét, hogy meg ne tántorodjál, és le ne borulj azok előtt, és ne tiszteljed azokat, a melyeket az Úr, a te Istened minden néppel közlött, az egész ég alatt. "
        },
        {
            "chapter": 4,
            "verse": 20,
            "name": "Deuteronomy 4:20",
            "text": "Titeket pedig kézen fogott az Úr, és kihozott titeket a vas kemenczéből, Égyiptomból, hogy legyetek néki örökös népe, miképen e mai napon vagytok. "
        },
        {
            "chapter": 4,
            "verse": 21,
            "name": "Deuteronomy 4:21",
            "text": "De én reám megharaguvék az Úr ti miattatok, és megesküvék, hogy nem megyek át a Jordánon, és hogy nem megyek be arra a jó földre, a melyet az Úr, a te Istened, ád néked örökségül. "
        },
        {
            "chapter": 4,
            "verse": 22,
            "name": "Deuteronomy 4:22",
            "text": "Miután én meghalok e földön, nem megyek át a Jordánon; ti pedig átmentek, és bírjátok azt a jó földet;"
        },
        {
            "chapter": 4,
            "verse": 23,
            "name": "Deuteronomy 4:23",
            "text": "Vigyázzatok, hogy az Úrnak, a ti Isteneteknek szövetségéről, a melyet kötött veletek, el ne felejtkezzetek, és ne csináljatok magatoknak faragott képet, akármihez is hasonlót, a miképen megparancsolta az Úr, a te Istened."
        },
        {
            "chapter": 4,
            "verse": 24,
            "name": "Deuteronomy 4:24",
            "text": "Mert az Úr, a te Istened emésztő tűz, féltőn szerető Isten ő. "
        },
        {
            "chapter": 4,
            "verse": 25,
            "name": "Deuteronomy 4:25",
            "text": "Hogyha majd fiakat és unokákat nemzesz, és megvénhedtek azon a földön, és elvetemedtek, és csináltok magatoknak faragott képet, akármihez is hasonlót, és gonoszt cselekesztek az Úrnak, a te Istenednek szemei előtt, haragra ingerelvén őt:"
        },
        {
            "chapter": 4,
            "verse": 26,
            "name": "Deuteronomy 4:26",
            "text": "Bizonyságul hívom ti ellenetek e mai napon a mennyet és a földet, hogy elveszvén hamarsággal elvesztek a földről, a melyre átmentek a Jordánon, hogy bírjátok azt; nem laktok sok ideig azon, hanem pusztára kipusztultok róla. "
        },
        {
            "chapter": 4,
            "verse": 27,
            "name": "Deuteronomy 4:27",
            "text": "És az Úr szétszór titeket a népek közé, és szám szerint kevesen maradtok meg a népek között, a kik közé visz titeket az Úr."
        },
        {
            "chapter": 4,
            "verse": 28,
            "name": "Deuteronomy 4:28",
            "text": "És szolgáltok ott emberi kéz által csinált isteneknek: fának és kőnek, a melyek nem látnak, nem is hallanak, nem is esznek, nem is szagolnak. "
        },
        {
            "chapter": 4,
            "verse": 29,
            "name": "Deuteronomy 4:29",
            "text": "De ha onnan keresed meg az Urat, a te Istenedet, akkor is megtalálod, hogyha teljes szívedből és teljes lelkedből keresed őt."
        },
        {
            "chapter": 4,
            "verse": 30,
            "name": "Deuteronomy 4:30",
            "text": "Mikor nyomorúságban leéndesz, és utólérnek téged mindezek az utolsó időkben, és megtérsz az Úrhoz, a te Istenedhez, és hallgatsz az ő szavára:"
        },
        {
            "chapter": 4,
            "verse": 31,
            "name": "Deuteronomy 4:31",
            "text": "(Mert irgalmas Isten az Úr, a te Istened), nem hágy el téged, sem el nem veszít, sem el nem felejtkezik a te atyáidnak szövetségéről, a mely felől megesküdt nékik."
        },
        {
            "chapter": 4,
            "verse": 32,
            "name": "Deuteronomy 4:32",
            "text": "Mert tudakozzál csak a régi időkről, a melyek te előtted voltak, ama naptól fogva, a melyen az Isten embert teremtett e földre, és pedig az égnek egyik szélétől az égnek másik széléig, ha történt-é e nagy dologhoz hasonló, vagy hallatszott-é ehhez fogható?"
        },
        {
            "chapter": 4,
            "verse": 33,
            "name": "Deuteronomy 4:33",
            "text": "Hallotta-é valamely nép a tűz közepéből szóló Istennek szavát, a miképen hallottad te, hogy életben maradt volna?"
        },
        {
            "chapter": 4,
            "verse": 34,
            "name": "Deuteronomy 4:34",
            "text": "Avagy próbálta-é azt Isten, hogy elmenjen és válaszszon magának népet valamely nemzetség közül, kisértésekkel: jelekkel, csudákkal, haddal, hatalmas kézzel, kinyújtott karral, és nagy rettenetességek által, a miképen cselekedte mind ezeket ti érettetek az Úr, a ti Istenetek Égyiptomban, szemeitek láttára? "
        },
        {
            "chapter": 4,
            "verse": 35,
            "name": "Deuteronomy 4:35",
            "text": "Csak néked adatott láthatóan tudnod, hogy az Úr az Isten és nincsen kivüle több! "
        },
        {
            "chapter": 4,
            "verse": 36,
            "name": "Deuteronomy 4:36",
            "text": "Az égből hallatta veled az ő szavát, hogy tanítson téged, a földön pedig mutatta néked amaz ő nagy tüzét, és hallottad beszédét a tűz közepéből."
        },
        {
            "chapter": 4,
            "verse": 37,
            "name": "Deuteronomy 4:37",
            "text": "És mivel szerette a te atyáidat, és kiválasztotta az ő magvokat is ő utánok, és kihozott téged az ő orczájával Égyiptomból, az ő nagy erejével: "
        },
        {
            "chapter": 4,
            "verse": 38,
            "name": "Deuteronomy 4:38",
            "text": "Hogy kiűzzön náladnál nagyobb és erősebb népeket előled, hogy bevigyen téged, és adja néked az ő földjöket örökségül, mint a mai napon van:"
        },
        {
            "chapter": 4,
            "verse": 39,
            "name": "Deuteronomy 4:39",
            "text": "Tudd meg azért e mai napon, és vedd szívedre, hogy az Úr az Isten, fent a mennyben, és alant e földön, és nincsen több!"
        },
        {
            "chapter": 4,
            "verse": 40,
            "name": "Deuteronomy 4:40",
            "text": "Tartsd meg azért az ő rendeléseit és parancsolatait, a melyeket én parancsolok ma néked, hogy jól legyen dolgod és a te fiaidnak te utánad, és hogy mindenkor hosszú ideig élj azon a földön, a melyet az Úr, a te Istened ád néked.  "
        },
        {
            "chapter": 4,
            "verse": 41,
            "name": "Deuteronomy 4:41",
            "text": " Akkor választa Mózes három várost a Jordánon túl napkelet felé;"
        },
        {
            "chapter": 4,
            "verse": 42,
            "name": "Deuteronomy 4:42",
            "text": "Hogy oda fusson a gyilkos, a ki nem akarva gyilkolta meg az ő felebarátját, a ki az előtt nem gyűlölte vala, és hogy életben maradjon, ha befutott valamelyikbe e városok közül. "
        },
        {
            "chapter": 4,
            "verse": 43,
            "name": "Deuteronomy 4:43",
            "text": "Tudniillik Beczert a pusztában, a sík földön a Ruben fiainak, Rámótot Gileádban a Gád fiainak, és Gólánt Básánban a Manassé fiainak. "
        },
        {
            "chapter": 4,
            "verse": 44,
            "name": "Deuteronomy 4:44",
            "text": "Ez pedig a törvény, a melyet Mózes adott az Izráel fiai elé."
        },
        {
            "chapter": 4,
            "verse": 45,
            "name": "Deuteronomy 4:45",
            "text": "Ezek a bizonyságtételek, a rendelések és a végzések, a melyeket szóla Mózes Izráel fiainak, mikor Égyiptomból kijöttek vala."
        },
        {
            "chapter": 4,
            "verse": 46,
            "name": "Deuteronomy 4:46",
            "text": "A Jordánon túl a völgyben, Beth-Peórnak átellenében, Szihonnak, az Emoreusok királyának földjén, a ki lakozik vala Hesbonban, a kit megvert vala Mózes, az Izráel fiaival egyben, mikor Égyiptomból kijöttek vala. "
        },
        {
            "chapter": 4,
            "verse": 47,
            "name": "Deuteronomy 4:47",
            "text": "És elfoglalák az ő földét, és Ógnak, Básán királyának földét, az Emoreusok két királyáét, a kik a Jordánon túl laknak vala napkelet felől."
        },
        {
            "chapter": 4,
            "verse": 48,
            "name": "Deuteronomy 4:48",
            "text": "Aróertől fogva, mely az Arnon patakának partján van, a Sion hegyéig, a mely a Hermon;"
        },
        {
            "chapter": 4,
            "verse": 49,
            "name": "Deuteronomy 4:49",
            "text": "És az egész síkságot a Jordánon túl napkelet felé, a síkság tengeréig, a Piszga hegy aljáig.   "
        }
    ]
}