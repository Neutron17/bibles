{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 5,
    "book_name": "Deuteronomy",
    "chapter": 2,
    "name": "Deuteronomy 2",
    "verses": [
        {
            "chapter": 2,
            "verse": 1,
            "name": "Deuteronomy 2:1",
            "text": " Annakutána megfordulánk, és indulánk a pusztába a Veres tenger felé, a miképen szólott vala nékem az Úr, és kerülgettük a Szeir hegyét sok ideig. "
        },
        {
            "chapter": 2,
            "verse": 2,
            "name": "Deuteronomy 2:2",
            "text": "De szóla az Úr nékem, mondván:"
        },
        {
            "chapter": 2,
            "verse": 3,
            "name": "Deuteronomy 2:3",
            "text": "Elég már e hegyet kerülgetnetek, forduljatok észak felé. "
        },
        {
            "chapter": 2,
            "verse": 4,
            "name": "Deuteronomy 2:4",
            "text": "Parancsolj azért a népnek, mondván: Mikor általmentek a ti atyátokfiainak, az Ézsaú fiainak határán, a kik Szeirben lakoznak: jóllehet félnek tőletek, mindazáltal igen vigyázzatok! "
        },
        {
            "chapter": 2,
            "verse": 5,
            "name": "Deuteronomy 2:5",
            "text": "Ne ingereljétek őket, mert nem adok az ő földjükből néktek egy talpalatnyit sem; mert Ézsaúnak adtam a Szeir hegyét örökségül. "
        },
        {
            "chapter": 2,
            "verse": 6,
            "name": "Deuteronomy 2:6",
            "text": "Pénzen vásároljatok tőlük enni valót, hogy egyetek, és vizet is pénzen vegyetek tőlük, hogy igyatok, "
        },
        {
            "chapter": 2,
            "verse": 7,
            "name": "Deuteronomy 2:7",
            "text": "Mert az Úr, a te Istened megáldott téged a te kezednek minden munkájában; tudja, hogy e nagy pusztaságon jársz; immár negyven esztendeje veled van az Úr, a te Istened; nem szűkölködtél semmiben."
        },
        {
            "chapter": 2,
            "verse": 8,
            "name": "Deuteronomy 2:8",
            "text": "És általmenénk a mi atyánkfiai között, az Ézsaú fiai között, a kik lakoznak vala Szeirben, a síkság útján Eláthtól és Éczjon-Gebertől fogva. Azután megfordulánk és általmenénk a Moáb pusztájának útjára."
        },
        {
            "chapter": 2,
            "verse": 9,
            "name": "Deuteronomy 2:9",
            "text": "És monda az Úr nékem: Ne hadakozzál Moáb ellen, és ne ingereld azt hadra, mert nem adok az ő földéből néked semmi örökséget; mert a Lót fiainak adtam Art örökségül. "
        },
        {
            "chapter": 2,
            "verse": 10,
            "name": "Deuteronomy 2:10",
            "text": "(Az Emeusok laktak abban annak előtte, nagy nép, sok és szálas, mint az Anákok."
        },
        {
            "chapter": 2,
            "verse": 11,
            "name": "Deuteronomy 2:11",
            "text": "Óriásoknak állíttatnak vala azok is, mint az Anákok, és a Moábiták Emeknek hívták őket."
        },
        {
            "chapter": 2,
            "verse": 12,
            "name": "Deuteronomy 2:12",
            "text": "Szeirben pedig Horeusok laktak az előtt, a kiket az Ézsaú fiai kiűztek, és kiirtottak színök elől, és azoknak helyén laktak, a miképen cselekedék Izráel is az ő örökségének földén, a melyet adott néki az Úr.) "
        },
        {
            "chapter": 2,
            "verse": 13,
            "name": "Deuteronomy 2:13",
            "text": "Most keljetek fel, és menjetek át a Záred patakán; és átkelénk a Záred patakán."
        },
        {
            "chapter": 2,
            "verse": 14,
            "name": "Deuteronomy 2:14",
            "text": "Az idő pedig, a melyet eljáránk Kádes-Barneától, míg általmenénk a Záred patakán, harmincznyolcz esztendő, a mely alatt kiveszett a hadra való férfiak egész nemzetsége a táborból, a mint megesküdt vala az Úr nékik. "
        },
        {
            "chapter": 2,
            "verse": 15,
            "name": "Deuteronomy 2:15",
            "text": "E felett az Úrnak keze is vala ő rajtok, hogy elveszítse őket a táborból az ő kipusztulásukig. "
        },
        {
            "chapter": 2,
            "verse": 16,
            "name": "Deuteronomy 2:16",
            "text": "És lőn, hogy a mint a hadakozó férfiak mind elpusztulának, kihalván a nép közül."
        },
        {
            "chapter": 2,
            "verse": 17,
            "name": "Deuteronomy 2:17",
            "text": "Így szóla az Úr nékem, mondván:"
        },
        {
            "chapter": 2,
            "verse": 18,
            "name": "Deuteronomy 2:18",
            "text": "Ma te általmégy a Moáb határán Ar felé, "
        },
        {
            "chapter": 2,
            "verse": 19,
            "name": "Deuteronomy 2:19",
            "text": "És mikor közel jutsz az Ammon fiaihoz, ne háborgasd őket, ne is ingereld őket, mert nem adok néked az Ammon fiainak földjéből örökséget, mert a Lót fiainak adtam azt örökségül."
        },
        {
            "chapter": 2,
            "verse": 20,
            "name": "Deuteronomy 2:20",
            "text": "(Óriások földének tartották azt is; óriások laktak azon régenten, a kiket az Ammoniták Zanzummoknak hívtak."
        },
        {
            "chapter": 2,
            "verse": 21,
            "name": "Deuteronomy 2:21",
            "text": "Ez a nép nagy, sok és szálas volt, valamint az Anákok, de kivesztette őket az Úr azok színe elől, hogy bírják azoknak örökségét, és lakjanak azoknak helyén;"
        },
        {
            "chapter": 2,
            "verse": 22,
            "name": "Deuteronomy 2:22",
            "text": "A miképen cselekedett az Ézsaú fiaival is, a kik Szeir hegyén laknak, a mikor kiveszté előlök a Horeusokat, hogy bírják azoknak örökségét, és lakjanak azoknak helyén mind e mai napig. "
        },
        {
            "chapter": 2,
            "verse": 23,
            "name": "Deuteronomy 2:23",
            "text": "Az Avveusokat is, a kik falvakban laknak vala Gázáig, kiirtották a Káftoreusok a kik kijöttek volt Káftorból, és lakának azoknak helyén.)"
        },
        {
            "chapter": 2,
            "verse": 24,
            "name": "Deuteronomy 2:24",
            "text": "Keljetek fel azért, induljatok, menjetek át az Arnon patakán; lásd: kezedbe adtam Szihont, Hesbonnak királyát: az Emoreust, és annak földét; kezdj hozzá, foglald el azt, és hadakozzál ő ellene. "
        },
        {
            "chapter": 2,
            "verse": 25,
            "name": "Deuteronomy 2:25",
            "text": "E napon kezdem rábocsátani a népekre, hogy féljenek és rettegjenek tőled az egész ég alatt, és a kik híredet hallják, rendüljenek meg és reszkessenek te előtted. "
        },
        {
            "chapter": 2,
            "verse": 26,
            "name": "Deuteronomy 2:26",
            "text": "És követeket küldék a Kedemót pusztából Szihonhoz, Hesbon királyához békességes beszéddel ezt izenvén: "
        },
        {
            "chapter": 2,
            "verse": 27,
            "name": "Deuteronomy 2:27",
            "text": "Hadd menjek át a te földeden! Útról-útra megyek, nem térek le se jobbra, se balra."
        },
        {
            "chapter": 2,
            "verse": 28,
            "name": "Deuteronomy 2:28",
            "text": "Eleséget pénzen adj nékem, hogy egyem; vizet is pénzen adj nékem, hogy igyam; csak gyalog hadd megyek át:"
        },
        {
            "chapter": 2,
            "verse": 29,
            "name": "Deuteronomy 2:29",
            "text": "A miképen cselekedtek én velem az Ézsaú fiai, a kik Szeirben laknak; és a Moábiták, a kik Arban laknak; míglen átmegyek a Jordánon arra a földre, a melyet az Úr, a mi Istenünk ád nékünk! "
        },
        {
            "chapter": 2,
            "verse": 30,
            "name": "Deuteronomy 2:30",
            "text": "De nem akarta Szihon, Hesbon királya, hogy átmenjünk ő rajta, mert megkeményítette volt az Úr, a te Istened az ő lelkét, és engedetlenné tette az Ő szívét, hogy a te kezedbe adja őt, a mint nyilván van e mai napon."
        },
        {
            "chapter": 2,
            "verse": 31,
            "name": "Deuteronomy 2:31",
            "text": "Monda pedig az Úr nékem: Lásd: elkezdem átadni néked Szihont és az ő földét; kezdj hozzá, foglald el azt, hogy az ő földe örököd legyen. "
        },
        {
            "chapter": 2,
            "verse": 32,
            "name": "Deuteronomy 2:32",
            "text": "És kijöve Szihon mi előnkbe minden népével, hogy megvívjon velünk Jahácznál. "
        },
        {
            "chapter": 2,
            "verse": 33,
            "name": "Deuteronomy 2:33",
            "text": "De az Úr, a mi Istenünk kezünkbe adá őt, és levertük őt és az ő fiait és minden ő népét."
        },
        {
            "chapter": 2,
            "verse": 34,
            "name": "Deuteronomy 2:34",
            "text": "És elfoglaltuk minden ő városát abban az időben, és fegyverre hánytuk az egész várost: férfiakat, asszonyokat, és kisdedeket; nem hagytunk menekülni senkit."
        },
        {
            "chapter": 2,
            "verse": 35,
            "name": "Deuteronomy 2:35",
            "text": "De a barmokat prédára vetettük közöttünk, és a városokból való ragadományokat, a melyeket elfoglaltunk volt."
        },
        {
            "chapter": 2,
            "verse": 36,
            "name": "Deuteronomy 2:36",
            "text": "Aróertől fogva, a mely van az Arnon patakának partján, és a völgyben lévő várostól fogva Gileádig, egy város sem volt, a melylyel ne bírtunk volna. Mind azokat az Úr, a mi Istenünk adta a mi kezünkbe. "
        },
        {
            "chapter": 2,
            "verse": 37,
            "name": "Deuteronomy 2:37",
            "text": "De az Ammon fiainak földéhez nem közeledtél, sem a Jabbók patak egész oldalához, sem a hegyen lévő városokhoz, sem semmi olyanhoz, a melyektől eltiltott téged az Úr, a mi Istenünk.   "
        }
    ]
}