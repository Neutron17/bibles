{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 39,
    "book_name": "Malachi",
    "chapter": 1,
    "name": "Malachi 1",
    "verses": [
        {
            "chapter": 1,
            "verse": 1,
            "name": "Malachi 1:1",
            "text": " Az Úr igéjének terhe Izráel ellen, Malakiás által. "
        },
        {
            "chapter": 1,
            "verse": 2,
            "name": "Malachi 1:2",
            "text": "Szerettelek titeket, azt mondja az Úr, és azt mondjátok: Miben szerettél minket? Avagy nem atyjafia vala-é Ézsau Jákóbnak? azt mondja az Úr: Jákóbot pedig szerettem; "
        },
        {
            "chapter": 1,
            "verse": 3,
            "name": "Malachi 1:3",
            "text": "Ézsaut ellenben gyűlöltem, és az ő hegyeit pusztává tettem, örökségét pedig pusztai sakálokévá. "
        },
        {
            "chapter": 1,
            "verse": 4,
            "name": "Malachi 1:4",
            "text": "Ha azt mondja Edom: Elpusztultunk; de térjünk meg és építsük fel a romladékokat: ezt mondja a Seregeknek Ura: Ők építenek, de én elrontom, és elnevezik őket istentelenség határának és oly népnek, a melyre örökké haragszik az Úr. "
        },
        {
            "chapter": 1,
            "verse": 5,
            "name": "Malachi 1:5",
            "text": "És látják ezt a ti szemeitek, és magatok is mondjátok: Nagy az Úr az Izráel határa felett.  "
        },
        {
            "chapter": 1,
            "verse": 6,
            "name": "Malachi 1:6",
            "text": " A fiú tiszteli atyját, a szolga is az ő urát. És ha én atya vagyok: hol az én tisztességem? És ha én úr vagyok, hol az én félelmem? azt mondja a Seregeknek Ura néktek, ti papok, a kik útáljátok az én nevemet, és ezt mondjátok: Mivel útáljuk a te nevedet? "
        },
        {
            "chapter": 1,
            "verse": 7,
            "name": "Malachi 1:7",
            "text": "Megfertéztetett kenyeret hoztok oltáromra, és azt mondjátok: Mivel fertéztetünk meg téged? Azzal, mikor azt gondoljátok, hogy az Úrnak asztala megvetni való. "
        },
        {
            "chapter": 1,
            "verse": 8,
            "name": "Malachi 1:8",
            "text": "Hogyha vakot hoztok áldozatul: Nem bűn-é az? vagy ha sántát hoztok és bénát: nem bűn-é az? Vidd csak azt a te fejedelmednek: vajjon kedvvel fogad-é, avagy reád tekint-é? azt mondja a Seregeknek Ura. "
        },
        {
            "chapter": 1,
            "verse": 9,
            "name": "Malachi 1:9",
            "text": "Most azért engeszteljétek meg az Istennek orczáját, hogy könyörüljön rajtunk. Általatok van ez, elnézheti-é ezt néktek? azt mondja a Seregeknek Ura. "
        },
        {
            "chapter": 1,
            "verse": 10,
            "name": "Malachi 1:10",
            "text": "Vajha valaki közületek bezárná az ajtót, hiába ne tüzelnétek az én oltáromon! Nem telik kedvem bennetek, azt mondja a Seregeknek Ura; az ételáldozatot sem kedvelem a ti kezetekből! "
        },
        {
            "chapter": 1,
            "verse": 11,
            "name": "Malachi 1:11",
            "text": "Hiszen napkelettől fogva napnyugotig nagy az én nevem a pogányok között, és minden helyen tömjénnel áldoznak az én nevemnek és tiszta ételáldozattal! Bizony nagy az én nevem a pogányok között! azt mondja a Seregeknek Ura. "
        },
        {
            "chapter": 1,
            "verse": 12,
            "name": "Malachi 1:12",
            "text": "Ti pedig meggyalázzátok azt, mikor azt mondjátok: Az Úrnak asztala megvetni való, és annak jövedelme, eledele útálatos. "
        },
        {
            "chapter": 1,
            "verse": 13,
            "name": "Malachi 1:13",
            "text": "És azt mondjátok: Ímé, mily fáradság! és ráfújtok, azt mondja a Seregeknek Ura; pedig a rablottat hozzátok, meg a sántát és betegest; ételáldozatot is hoztok, de hát kedves-é az a ti kezetekből? azt mondja az Úr. "
        },
        {
            "chapter": 1,
            "verse": 14,
            "name": "Malachi 1:14",
            "text": "Átkozott pedig az álnok! Van ugyan a nyájában hím, és fogadást is tesz: mégis hitványnyal áldozik az Úrnak. Pedig nagy király vagyok én, azt mondja a Seregeknek Ura, és félelmetes az én nevem a pogányok között!   "
        }
    ]
}