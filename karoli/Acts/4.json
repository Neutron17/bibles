{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 44,
    "book_name": "Acts",
    "chapter": 4,
    "name": "Acts 4",
    "verses": [
        {
            "chapter": 4,
            "verse": 1,
            "name": "Acts 4:1",
            "text": " Míg ők azonban a néphez szólottak, oda léptek hozzájuk a papok és a templom felügyelője és a sadduczeusok, "
        },
        {
            "chapter": 4,
            "verse": 2,
            "name": "Acts 4:2",
            "text": "Neheztelve a miatt, hogy ők a népet tanítják, és hirdetik a Jézusban a halálból való feltámadást; "
        },
        {
            "chapter": 4,
            "verse": 3,
            "name": "Acts 4:3",
            "text": "És rájuk veték kezüket, és veték őket őrizet alá másnapig, mert már este vala. "
        },
        {
            "chapter": 4,
            "verse": 4,
            "name": "Acts 4:4",
            "text": "Sokan pedig azok közül, kik hallgaták az ígét, hivének; és lőn a férfiak száma mintegy ötezer. "
        },
        {
            "chapter": 4,
            "verse": 5,
            "name": "Acts 4:5",
            "text": "Lőn pedig, hogy másnapra egybegyűlének azoknak fejei, vénei és írástudói Jeruzsálembe. "
        },
        {
            "chapter": 4,
            "verse": 6,
            "name": "Acts 4:6",
            "text": "És Annás, a főpap, és Kajafás és János és Sándor, és a kik csak főpapi nemzetségbeliek valának. "
        },
        {
            "chapter": 4,
            "verse": 7,
            "name": "Acts 4:7",
            "text": "És mikor őket a középre állaták, tudakozzák vala: Micsoda hatalommal, vagy micsoda név által cselekedtétek ti ezt? "
        },
        {
            "chapter": 4,
            "verse": 8,
            "name": "Acts 4:8",
            "text": "Akkor Péter, Szent Lélekkel megtelve, monda nékik: Népnek fejedelmei és Izráelnek vénei! "
        },
        {
            "chapter": 4,
            "verse": 9,
            "name": "Acts 4:9",
            "text": "Ha e mai napon mi egy nyavalyás emberrel való jótétemény felől hallgattatunk ki, mi által gyógyult meg ez: "
        },
        {
            "chapter": 4,
            "verse": 10,
            "name": "Acts 4:10",
            "text": "Legyen tudtotokra mindnyájotoknak és az Izráel egész népének, hogy a názáretbeli Jézus Krisztusnak neve által, a kit ti megfeszítettetek, kit Isten feltámasztott halottaiból, az által áll ez ti előttetek épségben. "
        },
        {
            "chapter": 4,
            "verse": 11,
            "name": "Acts 4:11",
            "text": "Ez ama kő, melyet ti építők megvetettetek, mely lett a szegeletnek fejévé. "
        },
        {
            "chapter": 4,
            "verse": 12,
            "name": "Acts 4:12",
            "text": "És nincsen senkiben másban idvesség: mert nem is adatott emberek között az ég alatt más név, mely által kellene nékünk megtartatnunk. "
        },
        {
            "chapter": 4,
            "verse": 13,
            "name": "Acts 4:13",
            "text": "Mikor pedig látták Péternek és Jánosnak a szólásban való bátorságukat, és megértették, hogy írástudatlan és közönséges emberek, csodálkoznak vala; meg is ismerék őket, hogy a Jézussal voltak vala. "
        },
        {
            "chapter": 4,
            "verse": 14,
            "name": "Acts 4:14",
            "text": "Mikor azonban látták, hogy a mely ember meggyógyult vala, ő velök együtt ott áll, semmit nem bírtak ellenök szólni. "
        },
        {
            "chapter": 4,
            "verse": 15,
            "name": "Acts 4:15",
            "text": "Mikor pedig őket a gyűlésből kiküldötték, tanácskoztak maguk közt, mondván:"
        },
        {
            "chapter": 4,
            "verse": 16,
            "name": "Acts 4:16",
            "text": "Mit cselekedjünk ez emberekkel? Mert hogy nyilvánvaló csoda lőn általok, mindazoknak, kik Jeruzsálemben laknak, tudtokra van, és el nem tagadhatjuk."
        },
        {
            "chapter": 4,
            "verse": 17,
            "name": "Acts 4:17",
            "text": "De hogy tovább ne terjedjen a nép között, fenyegetéssel fenyegessük meg őket, hogy többé egy embernek se szóljanak ebben a névben. "
        },
        {
            "chapter": 4,
            "verse": 18,
            "name": "Acts 4:18",
            "text": "Azért beszólítván őket, megparancsolák nékik, hogy teljességgel ne szóljanak és ne tanítsanak a Jézus nevében. "
        },
        {
            "chapter": 4,
            "verse": 19,
            "name": "Acts 4:19",
            "text": "Péter és János pedig felelvén, mondának nékik: Vajjon igaz dolog-é Isten előtt, rátok hallgatnunk inkább, hogynem Istenre, ítéljétek meg! "
        },
        {
            "chapter": 4,
            "verse": 20,
            "name": "Acts 4:20",
            "text": "Mert nem tehetjük, hogy a miket láttunk és hallottunk, azokat ne szóljuk. "
        },
        {
            "chapter": 4,
            "verse": 21,
            "name": "Acts 4:21",
            "text": "Amazok pedig nem találván semmi módot, hogyan büntessék meg őket, még megfenyegetvén, elbocsáták őket a nép miatt, mert mindnyájan dicsőítik vala az Istent azért, a mi történt."
        },
        {
            "chapter": 4,
            "verse": 22,
            "name": "Acts 4:22",
            "text": "Mert több vala negyven esztendősnél az az ember, kin a gyógyításnak ez a csodája lett vala. "
        },
        {
            "chapter": 4,
            "verse": 23,
            "name": "Acts 4:23",
            "text": " Mikor pedig elbocsáttattak, menének az övéikhez, és elbeszélék, a miket a főpapok és a vének mondottak nékik."
        },
        {
            "chapter": 4,
            "verse": 24,
            "name": "Acts 4:24",
            "text": "Ezek pedig mikor hallották, egy szívvel-lélekkel felemelék szavokat az Istenhez, és mondának: Urunk, te vagy az Isten, ki teremtetted a mennyet és a földet, a tengert és minden azokban levő dolgot. "
        },
        {
            "chapter": 4,
            "verse": 25,
            "name": "Acts 4:25",
            "text": "Ki Dávidnak, a te szolgádnak szája által ezt mondottad: Miért zúgolódtak a pogányok, és gondoltak a népek hiábavalókat? "
        },
        {
            "chapter": 4,
            "verse": 26,
            "name": "Acts 4:26",
            "text": "Felállottak a földnek királyai, és a fejedelmek egybegyűltek az Úr ellen és az ő Krisztusa ellen."
        },
        {
            "chapter": 4,
            "verse": 27,
            "name": "Acts 4:27",
            "text": "Mert bizony egybegyűltek a te szent Fiad, a Jézus ellen, a kit felkentél, Heródes és Ponczius Pilátus a pogányokkal és Izráel népével, "
        },
        {
            "chapter": 4,
            "verse": 28,
            "name": "Acts 4:28",
            "text": "Hogy véghezvigyék, a mikről a te kezed és a te tanácsod eleve elvégezte volt, hogy megtörténjenek. "
        },
        {
            "chapter": 4,
            "verse": 29,
            "name": "Acts 4:29",
            "text": "Most azért, Urunk, tekints az ő fenyegetéseikre: és adjad a te szolgáidnak, hogy teljes bátorsággal szólják a te beszédedet, "
        },
        {
            "chapter": 4,
            "verse": 30,
            "name": "Acts 4:30",
            "text": "A te kezedet kinyújtván gyógyításra; és hogy jelek és csodák történjenek a te szent Fiadnak, a Jézusnak neve által. "
        },
        {
            "chapter": 4,
            "verse": 31,
            "name": "Acts 4:31",
            "text": "És minekutána könyörögtek, megmozdula a hely, a hol egybegyűltek; és betelének mindnyájan Szent Lélekkel, és az Isten beszédét bátorsággal szólják vala.  "
        },
        {
            "chapter": 4,
            "verse": 32,
            "name": "Acts 4:32",
            "text": " A hívők sokaságának pedig szíve-lelke egy vala; és senki semmi marháját nem mondá magáénak, hanem nékik mindenök köz vala. "
        },
        {
            "chapter": 4,
            "verse": 33,
            "name": "Acts 4:33",
            "text": "És az apostolok nagy erővel tesznek vala bizonyságot az Úr Jézus feltámadásáról; és nagy kegyelem vala mindnyájukon. "
        },
        {
            "chapter": 4,
            "verse": 34,
            "name": "Acts 4:34",
            "text": "Mert szűkölködő sem vala ő közöttük senki; mert valakik földek vagy házak birtokosai voltak, eladván, elhozák az eladottak árát,"
        },
        {
            "chapter": 4,
            "verse": 35,
            "name": "Acts 4:35",
            "text": "És letevék az apostolok lábainál: aztán elosztatott az egyesek közt, a mint kinek-kinek szüksége vala."
        },
        {
            "chapter": 4,
            "verse": 36,
            "name": "Acts 4:36",
            "text": "József is, ki az apostoloktól Barnabásnak neveztetett el (a mi megmagyarázva annyi, mint Vígasztalás Fia), Lévita, származása szerint ciprusi. "
        },
        {
            "chapter": 4,
            "verse": 37,
            "name": "Acts 4:37",
            "text": "Mivelhogy néki mezeje vala, eladván, a pénzt elhozá, és az apostolok lábainál letevé.   "
        }
    ]
}