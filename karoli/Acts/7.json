{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 44,
    "book_name": "Acts",
    "chapter": 7,
    "name": "Acts 7",
    "verses": [
        {
            "chapter": 7,
            "verse": 1,
            "name": "Acts 7:1",
            "text": " Monda pedig a főpap: Vajjon így vannak-é hát ezek? "
        },
        {
            "chapter": 7,
            "verse": 2,
            "name": "Acts 7:2",
            "text": "Ő pedig monda: Férfiak, atyámfiai és atyák, halljátok meg! A dicsőségnek Istene megjelenék a mi atyánknak, Ábrahámnak, mikor Mezopotámiában vala, minekelőtte Háránban lakott, "
        },
        {
            "chapter": 7,
            "verse": 3,
            "name": "Acts 7:3",
            "text": "És monda néki: Eredj ki a te földedből és a te nemzetséged közül, és jer arra a földre, a melyet mutatok néked. "
        },
        {
            "chapter": 7,
            "verse": 4,
            "name": "Acts 7:4",
            "text": "Akkor kimenvén a Káldeusok földéből, lakozék Háránban: és onnét, minekutána megholt az ő atyja, kihozta őt e földre, a melyen ti most laktok: "
        },
        {
            "chapter": 7,
            "verse": 5,
            "name": "Acts 7:5",
            "text": "És nem adott néki abban örökséget csak egy lábnyomnyit is: és azt ígérte, hogy néki adja azt birtokul és az ő magvának ő utána, holott nem vala néki gyermeke. "
        },
        {
            "chapter": 7,
            "verse": 6,
            "name": "Acts 7:6",
            "text": "Szólt pedig az Isten akképen, hogy az ő magva zsellér lészen idegen földön, és szolgálat alá vetik azt, és nyomorgatják, négyszáz esztendeig. "
        },
        {
            "chapter": 7,
            "verse": 7,
            "name": "Acts 7:7",
            "text": "De azt a népet, melynek szolgálnak, én megítélem, monda az Isten: és ezek után kijőnek, és szolgálnak nékem e helyen. "
        },
        {
            "chapter": 7,
            "verse": 8,
            "name": "Acts 7:8",
            "text": "És adta néki a körülmetélés szövetségét: és így nemzé Izsákot, és körülmetélé őt nyolczadnapon; és Izsák Jákóbot, és Jákób a tizenkét pátriárkhát. "
        },
        {
            "chapter": 7,
            "verse": 9,
            "name": "Acts 7:9",
            "text": "A pátriárkhák pedig irígységből eladák Józsefet Égyiptomba; de Isten vele vala, "
        },
        {
            "chapter": 7,
            "verse": 10,
            "name": "Acts 7:10",
            "text": "És megszabadítá őt minden nyomorúságából, és ada néki kedvességet és bölcseséget a Faraó előtt, Égyiptom királya előtt, ki őt Égyiptom fölé és az ő egész háza fölé kormányzóul állatá. "
        },
        {
            "chapter": 7,
            "verse": 11,
            "name": "Acts 7:11",
            "text": "Következék pedig éhség Égyiptom és Kanaán egész földére, és nagy nyomorúság; és nem találnak vala eledelt a mi atyáink. "
        },
        {
            "chapter": 7,
            "verse": 12,
            "name": "Acts 7:12",
            "text": "Mikor pedig meghallotta Jákób, hogy Égyiptomban van gabona, elküldé először a mi atyáinkat. "
        },
        {
            "chapter": 7,
            "verse": 13,
            "name": "Acts 7:13",
            "text": "És második alkalommal fölismerék Józsefet testvérei, és a Faraó megtudá a József nemzetségét. "
        },
        {
            "chapter": 7,
            "verse": 14,
            "name": "Acts 7:14",
            "text": "És József elküldvén, magához hívatá az ő atyját, Jákóbot, és egész hetvenöt lélekből álló nemzetségét. "
        },
        {
            "chapter": 7,
            "verse": 15,
            "name": "Acts 7:15",
            "text": "Leméne azért Jákób Égyiptomba, és meghala ő és a mi atyáink; "
        },
        {
            "chapter": 7,
            "verse": 16,
            "name": "Acts 7:16",
            "text": "És elvitetének Sikembe, és helyheztetének a sírba, melyet Ábrahám vett vala ezüstpénzen, Emmórnak, a Sikem atyjának fiaitól. "
        },
        {
            "chapter": 7,
            "verse": 17,
            "name": "Acts 7:17",
            "text": "Mikor pedig elközelgetett az ígéretnek ideje, melyet Isten esküvel ígért Ábrahámnak, megnevekedék a nép és megsokasodék Égyiptomban, "
        },
        {
            "chapter": 7,
            "verse": 18,
            "name": "Acts 7:18",
            "text": "Mindaddig, mígnem más király támada, ki nem ismeri vala Józsefet. "
        },
        {
            "chapter": 7,
            "verse": 19,
            "name": "Acts 7:19",
            "text": "Ez a mi nemzetségünkkel álnokul bánva nyomorgatta a mi atyáinkat, hogy magzataikat kitétesse, hogy életben ne maradjanak."
        },
        {
            "chapter": 7,
            "verse": 20,
            "name": "Acts 7:20",
            "text": "Akkor születék Mózes, és ékes vala az Isten előtt. Ez három hónapig atyja házában tartaték. "
        },
        {
            "chapter": 7,
            "verse": 21,
            "name": "Acts 7:21",
            "text": "Mikor pedig kitétetett, a Faraó leánya felvevé, és felnevelé őt a saját fia gyanánt. "
        },
        {
            "chapter": 7,
            "verse": 22,
            "name": "Acts 7:22",
            "text": "És Mózes taníttaték az Égyiptombeliek minden bölcseségére; és hatalmas vala beszédben és cselekedetben. "
        },
        {
            "chapter": 7,
            "verse": 23,
            "name": "Acts 7:23",
            "text": "Mikor pedig negyvenéves kora betölt, eszébe jutott, hogy meglátogassa atyjafiait, az Izráel fiait. "
        },
        {
            "chapter": 7,
            "verse": 24,
            "name": "Acts 7:24",
            "text": "És mikor látta, hogy egyik bántalommal illettetik, megoltalmazá, és az égyiptomi embert megölvén, bosszút álla azért, a ki bosszúsággal illettetett. "
        },
        {
            "chapter": 7,
            "verse": 25,
            "name": "Acts 7:25",
            "text": "És azt gondolá, hogy az ő atyjafiai megértik, hogy az Isten az ő keze által ád nékik szabadulást; de azok nem értették meg. "
        },
        {
            "chapter": 7,
            "verse": 26,
            "name": "Acts 7:26",
            "text": "Másnap meg olyankor jelent meg köztük, mikor összevesztek, és inté őket békességre, mondván: Férfiak, testvérek vagytok ti; miért illetitek egymást bosszúsággal? "
        },
        {
            "chapter": 7,
            "verse": 27,
            "name": "Acts 7:27",
            "text": "De az, a ki felebarátját bántalmazta, elutasítá őt magától, mondván: Kicsoda tett téged fejedelemmé és bíróvá mi rajtunk? "
        },
        {
            "chapter": 7,
            "verse": 28,
            "name": "Acts 7:28",
            "text": "Csak nem akarsz engem is megölni, miképen megöléd tegnap az égyiptomit?"
        },
        {
            "chapter": 7,
            "verse": 29,
            "name": "Acts 7:29",
            "text": "E beszédre aztán Mózes elfuta és lőn jövevény a Midián földén, a hol két fia születék. "
        },
        {
            "chapter": 7,
            "verse": 30,
            "name": "Acts 7:30",
            "text": "És negyven esztendő elteltével megjelenék néki a Sínai hegy pusztájában az Úrnak angyala csipkebokornak tüzes lángjában. "
        },
        {
            "chapter": 7,
            "verse": 31,
            "name": "Acts 7:31",
            "text": "Mózes pedig mikor meglátta, elcsodálkozék a látáson. Mikor pedig oda méne, hogy megszemlélje, lőn az Úrnak szava ő hozzá: "
        },
        {
            "chapter": 7,
            "verse": 32,
            "name": "Acts 7:32",
            "text": "Én vagyok a te atyáidnak Istene, Ábrahámnak Istene, és Izsáknak Istene, és Jákóbnak Istene. Mózes pedig megrémülvén, nem meré megnézni. "
        },
        {
            "chapter": 7,
            "verse": 33,
            "name": "Acts 7:33",
            "text": "Az Úr pedig monda néki: Oldozd le sarudat lábaidról; mert a hely, a melyen állasz, szent föld. "
        },
        {
            "chapter": 7,
            "verse": 34,
            "name": "Acts 7:34",
            "text": "Látván láttam az én népemnek nyomorúságát, mely Égyiptomban van, és az ő fohászkodásukat meghallgattam, és azért szállottam le, hogy őket megszabadítsam; most azért jőjj, elküldelek téged Égyiptomba. "
        },
        {
            "chapter": 7,
            "verse": 35,
            "name": "Acts 7:35",
            "text": "Ezt a Mózest, a kit megtagadának, mondván: Ki tett téged fejedelemmé és bíróvá? ezt az Isten fejedelmül és szabadítóul küldé angyal keze által, a ki megjelent néki a csipkebokorban. "
        },
        {
            "chapter": 7,
            "verse": 36,
            "name": "Acts 7:36",
            "text": "Ez hozta ki őket, csodákat és jeleket tévén Égyiptomnak földében és a Verestengeren és a pusztában negyven esztendeig. "
        },
        {
            "chapter": 7,
            "verse": 37,
            "name": "Acts 7:37",
            "text": "Ez ama Mózes, ki az Izráel fiainak ezt mondotta: Prófétát támaszt néktek az Úr, a ti Istentek, a ti atyátokfiai közül, mint engem: azt hallgassátok. "
        },
        {
            "chapter": 7,
            "verse": 38,
            "name": "Acts 7:38",
            "text": "Ez az, a ki ott volt a gyülekezetben a pusztában a Sinai hegyen vele beszélő angyallal és a mi atyáinkkal: ki élő igéket vőn, hogy nékünk adja; "
        },
        {
            "chapter": 7,
            "verse": 39,
            "name": "Acts 7:39",
            "text": "A kinek nem akartak engedni a mi atyáink, hanem eltaszíták maguktól, és szívökben Égyiptom felé fordulának,"
        },
        {
            "chapter": 7,
            "verse": 40,
            "name": "Acts 7:40",
            "text": "Ezt mondván Áronnak: Csinálj nékünk isteneket, kik előttünk járjanak: mert ez a Mózes, ki minket Égyiptom földéből kihozott, nem tudjuk, mi történt ő vele. "
        },
        {
            "chapter": 7,
            "verse": 41,
            "name": "Acts 7:41",
            "text": "És borjúképet csinálának azokban a napokban, és áldozatot vivének a bálványnak, és gyönyörködének az ő kezeik csinálmányaiban. "
        },
        {
            "chapter": 7,
            "verse": 42,
            "name": "Acts 7:42",
            "text": "Az Isten pedig elfordula, és adá őket, hogy szolgáljanak az ég seregének; a mint meg van írva a próféták könyvében: Vajjon áldozati barmokat és áldozatokat hoztatok-é nékem negyven esztendeig a pusztában, Izráelnek háza? "
        },
        {
            "chapter": 7,
            "verse": 43,
            "name": "Acts 7:43",
            "text": "Sőt inkább hordoztátok a Molok sátorát, és a ti istenteknek, Remfánnak csillagát, a képeket, melyeket csináltatok, hogy azokat imádjátok: elviszlek azért titeket Babilónon túl. "
        },
        {
            "chapter": 7,
            "verse": 44,
            "name": "Acts 7:44",
            "text": "A bizonyságnak sátora a mi atyáinknál volt a pusztában, a mint parancsolta az, a ki mondotta Mózesnek, hogy azt arra a mintára csinálja, melyet látott vala. "
        },
        {
            "chapter": 7,
            "verse": 45,
            "name": "Acts 7:45",
            "text": "Melyet a mi atyáink átvévén, be is hoztak Józsuéval, mikor birodalmukba vették a pogányokat, kiket kiűzött az Isten a mi atyáink színe elől, mind a Dávidnak napjaiig; "
        },
        {
            "chapter": 7,
            "verse": 46,
            "name": "Acts 7:46",
            "text": "Ki kegyelmet talált az Isten előtt, és könyörgött, hogy hajlékot találhasson a Jákób Istenének. "
        },
        {
            "chapter": 7,
            "verse": 47,
            "name": "Acts 7:47",
            "text": "Salamon építe pedig néki házat. "
        },
        {
            "chapter": 7,
            "verse": 48,
            "name": "Acts 7:48",
            "text": "De ama Magasságos nem kézzel csinált templomokban lakik, mint a próféta mondja: "
        },
        {
            "chapter": 7,
            "verse": 49,
            "name": "Acts 7:49",
            "text": "A menny nékem ülőszékem, a föld pedig az én lábaimnak zsámolya; micsoda házat építhettek nékem? azt mondja az Úr, vagy melyik az én nyugodalmamnak helye? "
        },
        {
            "chapter": 7,
            "verse": 50,
            "name": "Acts 7:50",
            "text": "Nem az én kezem csinálta-é mindezeket? "
        },
        {
            "chapter": 7,
            "verse": 51,
            "name": "Acts 7:51",
            "text": "Kemény nyakú és körülmetéletlen szívű és fülű emberek, ti mindenkor a Szent Léleknek ellene igyekeztek, mint atyáitok, ti azonképen. "
        },
        {
            "chapter": 7,
            "verse": 52,
            "name": "Acts 7:52",
            "text": "A próféták közül kit nem üldöztek a ti atyáitok? és megölték azokat, a kik eleve hirdették amaz Igaznak eljövetelét: kinek ti most árulóivá és gyilkosaivá lettetek; "
        },
        {
            "chapter": 7,
            "verse": 53,
            "name": "Acts 7:53",
            "text": "Kik a törvényt angyalok rendelésére vettétek, és nem tartottátok meg. "
        },
        {
            "chapter": 7,
            "verse": 54,
            "name": "Acts 7:54",
            "text": "Mikor pedig ezeket hallották, szívükben dühösködnek és fogaikat csikorgatják vala ő ellene. "
        },
        {
            "chapter": 7,
            "verse": 55,
            "name": "Acts 7:55",
            "text": "Mivel pedig teljes vala Szent Lélekkel, a mennybe függesztvén szemeit, látá Istennek dicsőségét, és Jézust állani az Istennek jobbja felől, "
        },
        {
            "chapter": 7,
            "verse": 56,
            "name": "Acts 7:56",
            "text": "És monda: Ímé látom az egeket megnyilni, és az embernek Fiát az Isten jobbja felől állani. "
        },
        {
            "chapter": 7,
            "verse": 57,
            "name": "Acts 7:57",
            "text": "Felkiáltván pedig nagy fenszóval, füleiket bédugák, és egyakarattal reá rohanának; "
        },
        {
            "chapter": 7,
            "verse": 58,
            "name": "Acts 7:58",
            "text": "És kiűzvén a városon kívül, megkövezék: a tanúbizonyságok pedig felsőruháikat egy Saulus nevezetű ifjú lábaihoz rakták le. "
        },
        {
            "chapter": 7,
            "verse": 59,
            "name": "Acts 7:59",
            "text": "Megkövezék azért Istvánt, ki imádkozik és ezt mondja vala: Uram Jézus, vedd magadhoz az én lelkemet! "
        },
        {
            "chapter": 7,
            "verse": 60,
            "name": "Acts 7:60",
            "text": "Térdre esvén pedig, nagy fenszóval kiálta: Uram, ne tulajdonítsd nékik e bűnt! És ezt mondván, elaluvék.   "
        }
    ]
}