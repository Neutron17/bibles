{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 44,
    "book_name": "Acts",
    "chapter": 19,
    "name": "Acts 19",
    "verses": [
        {
            "chapter": 19,
            "verse": 1,
            "name": "Acts 19:1",
            "text": " Lőn pedig azonközben, míg Apollós Korinthusban volt, hogy Pál, eljárván a felsőbb tartományokat, Efézusba érkezék: és mikor némely tanítványokra talált, "
        },
        {
            "chapter": 19,
            "verse": 2,
            "name": "Acts 19:2",
            "text": "Monda nékik: Vajjon vettetek-é Szent Lelket, minekutána hivőkké lettetek? Azok pedig mondának néki: Sőt inkább azt sem hallottuk, hogy ha vagyon-é Szent Lélek. "
        },
        {
            "chapter": 19,
            "verse": 3,
            "name": "Acts 19:3",
            "text": "És monda nékik: Mire keresztelkedtetek meg tehát? Azok pedig mondának: A János keresztségére. "
        },
        {
            "chapter": 19,
            "verse": 4,
            "name": "Acts 19:4",
            "text": "Monda pedig Pál: János megtérésnek keresztségével keresztelt, azt mondván a népnek, hogy a ki ő utána jövendő, abban higyjenek, tudniillik a Krisztus Jézusban. "
        },
        {
            "chapter": 19,
            "verse": 5,
            "name": "Acts 19:5",
            "text": "Mikor pedig ezt hallák, megkeresztelkedének az Úr Jézusnak nevére. "
        },
        {
            "chapter": 19,
            "verse": 6,
            "name": "Acts 19:6",
            "text": "És mikor Pál reájok vetette kezét, szálla a Szent Lélek ő reájok; és szólnak vala nyelveken, és prófétálnak vala. "
        },
        {
            "chapter": 19,
            "verse": 7,
            "name": "Acts 19:7",
            "text": "Valának pedig a férfiak összesen mintegy tizenketten. "
        },
        {
            "chapter": 19,
            "verse": 8,
            "name": "Acts 19:8",
            "text": "Bemenvén pedig a zsinagógába, bátorsággal szól vala, három hónapon át vetekedvén és igyekezvén meggyőzni az Isten országára tartozó dolgokról. "
        },
        {
            "chapter": 19,
            "verse": 9,
            "name": "Acts 19:9",
            "text": "Mikor pedig némelyek megkeményíték magokat és nem hivének, gonoszul szólván az Úrnak útáról a sokaság előtt, azoktól eltávozván, elszakasztá a tanítványokat, mindennap egy bizonyos Tirannus oskolájában prédikálván. "
        },
        {
            "chapter": 19,
            "verse": 10,
            "name": "Acts 19:10",
            "text": "Ez pedig lőn két esztendeig; úgyannyira, hogy mindazok, kik lakoznak vala Ázsiában, mind zsidók, mind görögök, hallgaták az Úr Jézusnak ígéjét. "
        },
        {
            "chapter": 19,
            "verse": 11,
            "name": "Acts 19:11",
            "text": "És nem közönséges csodákat cselekszik vala az Isten Pál keze által: "
        },
        {
            "chapter": 19,
            "verse": 12,
            "name": "Acts 19:12",
            "text": "Annyira, hogy a betegekhez is elvivék az ő testéről a keszkenőket, vagy kötényeket, és eltávozának azoktól a betegségek, és a gonosz lelkek kimenének belőlök. "
        },
        {
            "chapter": 19,
            "verse": 13,
            "name": "Acts 19:13",
            "text": "Elkezdték pedig némelyek a lézengő zsidó ördögűzők közül az Úr Jézus nevét hívni azokra, a kikben gonosz lelkek valának, mondván: Kényszerítünk titeket a Jézusra, kit Pál prédikál. "
        },
        {
            "chapter": 19,
            "verse": 14,
            "name": "Acts 19:14",
            "text": "Valának pedig némelyek Skévának, egy zsidó főpapnak fiai heten, a kik ezt mívelik vala. "
        },
        {
            "chapter": 19,
            "verse": 15,
            "name": "Acts 19:15",
            "text": "Felelvén pedig a gonosz lélek, monda: A Jézust ismerem, Pálról is tudok; de ti kicsodák vagytok? "
        },
        {
            "chapter": 19,
            "verse": 16,
            "name": "Acts 19:16",
            "text": "És reájok ugorván az az ember, a kiben a gonosz lélek vala, és legyőzvén őket, hatalmat vőn rajtuk annyira, hogy mezítelenen és megsebesülve szaladának ki abból a házból. "
        },
        {
            "chapter": 19,
            "verse": 17,
            "name": "Acts 19:17",
            "text": "Ez pedig tudtokra lőn mindeneknek, mind zsidóknak, mind görögöknek, kik Efézusban laknak vala, és félelem szálla mindnyájokra, és magasztaltatik vala az Úr Jézusnak neve. "
        },
        {
            "chapter": 19,
            "verse": 18,
            "name": "Acts 19:18",
            "text": "És sokan a hívők közül eljőnek vala, megvallván és megjelentvén cselekedeteiket. "
        },
        {
            "chapter": 19,
            "verse": 19,
            "name": "Acts 19:19",
            "text": "Sokan pedig azok közül, kik ördögi mesterségeket gyakoroltak, könyveiket összehordva, mindeneknek láttára megégetik vala. És összeszámlálák azoknak árát, és találák ötvenezer ezüstpénznek."
        },
        {
            "chapter": 19,
            "verse": 20,
            "name": "Acts 19:20",
            "text": "Ekképen az Úrnak ígéje erősen nevekedik és hatalmat vesz vala."
        },
        {
            "chapter": 19,
            "verse": 21,
            "name": "Acts 19:21",
            "text": "Midőn pedig ezek elteltek, elvégezé Pál magában, hogy Maczedóniát és Akháját eljárván, Jeruzsálembe megy, mondván: Ott létem után Rómát is meg kell nékem látnom. "
        },
        {
            "chapter": 19,
            "verse": 22,
            "name": "Acts 19:22",
            "text": "Elküldvén pedig Maczedóniába kettőt azok közül, kik néki szolgálnak vala, Timótheust és Erástust, ő maga egy ideig Ázsiában marada.  "
        },
        {
            "chapter": 19,
            "verse": 23,
            "name": "Acts 19:23",
            "text": " Támada azonban azon időtájban nem csekély háborúság az Úrnak útárt. "
        },
        {
            "chapter": 19,
            "verse": 24,
            "name": "Acts 19:24",
            "text": "Mert egy Demeter nevű ötvös, ezüstből Diána templomokat csinálván, a mesterembereknek nem csekély nyereséget ád vala;"
        },
        {
            "chapter": 19,
            "verse": 25,
            "name": "Acts 19:25",
            "text": "Kiket egybegyűjtvén az ilyenfélékkel foglalkozó mívesekkel egybe, monda: Férfiak, tudjátok, hogy ebből a mesterségből van a mi jóllétünk."
        },
        {
            "chapter": 19,
            "verse": 26,
            "name": "Acts 19:26",
            "text": "Látjátok pedig és halljátok, hogy ez a Pál nemcsak Efézusnak, hanem közel az egész Ázsiának sok népét eláltatván, elfordította, mivelhogy azt mondja, hogy nem istenek azok, a melyek kézzel csináltatnak. "
        },
        {
            "chapter": 19,
            "verse": 27,
            "name": "Acts 19:27",
            "text": "Nemcsak az a veszély fenyeget pedig bennünket, hogy ez a mesterség tönkre jut, hanem hogy a nagy istenasszonynak, Diánának temploma is semmibe vétetik, és el is vész az ő nagysága, kit az egész Ázsia és a világ tisztel. "
        },
        {
            "chapter": 19,
            "verse": 28,
            "name": "Acts 19:28",
            "text": "Mikor pedig ezeket hallották és haraggal megtelének, kiáltnak vala, mondván: Nagy az efézusi Diána! "
        },
        {
            "chapter": 19,
            "verse": 29,
            "name": "Acts 19:29",
            "text": "És betelék az egész város háborúsággal; és egyakarattal a színházba rohanának, megfogván Gájust és Aristárkhust, kik Maczedóniából valók és Pálnak útitársai valának. "
        },
        {
            "chapter": 19,
            "verse": 30,
            "name": "Acts 19:30",
            "text": "Pál pedig mikor a nép közé akara menni, nem ereszték őt a tanítványok."
        },
        {
            "chapter": 19,
            "verse": 31,
            "name": "Acts 19:31",
            "text": "És az ázsiai főpapok közül is némelyek, kik barátai valának néki, küldvén ő hozzá, kérék, hogy ne menjen a színházba."
        },
        {
            "chapter": 19,
            "verse": 32,
            "name": "Acts 19:32",
            "text": "Már most ki egyet, ki mást kiáltoz vala, mert a népgyűlés összezavarodott volt, és a többség nem tudta, miért gyűltek össze. "
        },
        {
            "chapter": 19,
            "verse": 33,
            "name": "Acts 19:33",
            "text": "A sokaság közül pedig előállaták Alekszándert, minthogy előre tuszkolták őt a zsidók. Alekszánder pedig kezével intvén, védekezni akara a nép előtt. "
        },
        {
            "chapter": 19,
            "verse": 34,
            "name": "Acts 19:34",
            "text": "Megismervén azonban, hogy zsidó, egy kiáltás tört ki mindnyájokból, mintegy két óra hosszáig kiáltozván: Nagy az efézusi Diána! "
        },
        {
            "chapter": 19,
            "verse": 35,
            "name": "Acts 19:35",
            "text": "Miután pedig a városi jegyző lecsendesítette a sokaságot, monda: Efézusbeli férfiak, ugyan kicsoda az az ember, a ki ne tudná, hogy Efézus városa a nagy Diána istenasszonynak és a Jupitertől esett képnek templomőrzője?"
        },
        {
            "chapter": 19,
            "verse": 36,
            "name": "Acts 19:36",
            "text": "Mivelhogy azért ezeknek senki ellene nem szólhat, szükség, hogy megcsendesedjetek, és semmi vakmerő dolgot ne cselekedjetek."
        },
        {
            "chapter": 19,
            "verse": 37,
            "name": "Acts 19:37",
            "text": "Mert ide hoztátok ez embereket, kik sem nem szentségrontók, sem a ti istenasszonyotok ellen káromlást nem szóltak."
        },
        {
            "chapter": 19,
            "verse": 38,
            "name": "Acts 19:38",
            "text": "Ha tehát Demeternek és a hozzátartozó mesterembereknek valaki ellen panaszuk van, törvényszékek vannak, és tiszttartók vannak: pereljenek egymással. "
        },
        {
            "chapter": 19,
            "verse": 39,
            "name": "Acts 19:39",
            "text": "Ha pedig egyéb dolgok felől van valami panasztok, a törvényes népgyűlésen majd elintéztetik."
        },
        {
            "chapter": 19,
            "verse": 40,
            "name": "Acts 19:40",
            "text": "Mert félő, hogy lázadással vádoltatunk a mai napért, mivelhogy semmi ok sincs, a melylyel számot tudnánk adni ezért a csődületért. És ezeket mondván, feloszlatá a gyűlést.  "
        }
    ]
}