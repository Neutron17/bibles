{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 44,
    "book_name": "Acts",
    "chapter": 20,
    "name": "Acts 20",
    "verses": [
        {
            "chapter": 20,
            "verse": 1,
            "name": "Acts 20:1",
            "text": " Minekutána pedig megszűnt a háborúság, magához híván Pál a tanítványokat és tőlük búcsút vévén, elindula, hogy Maczedóniába menjen. "
        },
        {
            "chapter": 20,
            "verse": 2,
            "name": "Acts 20:2",
            "text": "Miután pedig azokat a tartományokat eljárta, és intette őket bő beszéddel, Görögországba méne."
        },
        {
            "chapter": 20,
            "verse": 3,
            "name": "Acts 20:3",
            "text": "És ott töltött három hónapot. És mivelhogy a zsidók lest hánytak néki, a mint Siriába készült hajózni, úgy végezé, hogy Maczedónián át tér vissza. "
        },
        {
            "chapter": 20,
            "verse": 4,
            "name": "Acts 20:4",
            "text": "Kíséré pedig őt Ázsiáig a béreai Sopater, a Thessalonikabeliek közül pedig Aristárkhus és Sekundus, és a derbei Gájus és Timótheus; Ázsiabeliek pedig Tikhikus és Trofimus. "
        },
        {
            "chapter": 20,
            "verse": 5,
            "name": "Acts 20:5",
            "text": "Ezek előremenvén, megvárának minket Troásban."
        },
        {
            "chapter": 20,
            "verse": 6,
            "name": "Acts 20:6",
            "text": "Mi pedig a kovásztalan kenyerek napjai után kievezénk Filippiből, és menénk ő hozzájok Troásba öt nap alatt; hol hét napot tölténk.  "
        },
        {
            "chapter": 20,
            "verse": 7,
            "name": "Acts 20:7",
            "text": " A hétnek első napján pedig a tanítványok egybegyűlvén a kenyér megszegésére, Pál prédikál vala nékik, mivelhogy másnap el akara menni; és a tanítást megnyújtá éjfélig. "
        },
        {
            "chapter": 20,
            "verse": 8,
            "name": "Acts 20:8",
            "text": "Vala pedig elegendő szövétnek abban a felházban, a hol egybe valának gyülekezve. "
        },
        {
            "chapter": 20,
            "verse": 9,
            "name": "Acts 20:9",
            "text": "Egy Eutikhus nevű ifjú pedig ül vala az ablakban, mély álomba merülve: és mivelhogy Pál sok ideig prédikála, elnyomatván az álom által, aláesék a harmadik rend házból, és halva véteték föl."
        },
        {
            "chapter": 20,
            "verse": 10,
            "name": "Acts 20:10",
            "text": "Pál pedig alámenvén, reá borula, és magához ölelve monda: Ne háborogjatok; mert a lelke benne van. "
        },
        {
            "chapter": 20,
            "verse": 11,
            "name": "Acts 20:11",
            "text": "Azután fölméne, és megszegé a kenyeret és evék, és sokáig, mind virradatig beszélgetvén, úgy indula el. "
        },
        {
            "chapter": 20,
            "verse": 12,
            "name": "Acts 20:12",
            "text": "Felhozák pedig az ifjat elevenen, és felette igen megvigasztalódának."
        },
        {
            "chapter": 20,
            "verse": 13,
            "name": "Acts 20:13",
            "text": "Mi pedig előremenvén a hajóra, Assusba evezénk, ott akarván fölvenni Pált; mert így rendelkezett, ő maga gyalog akarván jőni."
        },
        {
            "chapter": 20,
            "verse": 14,
            "name": "Acts 20:14",
            "text": "Mikor pedig Assusban összetalálkozott velünk, felvévén őt, menénk Mitilénébe. "
        },
        {
            "chapter": 20,
            "verse": 15,
            "name": "Acts 20:15",
            "text": "És onnét elevezvén, másnap eljutánk Khius ellenébe; a következőn pedig áthajózánk Sámusba; és Trogilliumban megszállván, másnap mentünk Milétusba. "
        },
        {
            "chapter": 20,
            "verse": 16,
            "name": "Acts 20:16",
            "text": "Mert elvégezé Pál, hogy Efézus mellett elhajózik, hogy ne kelljen néki időt múlatni Ázsiában; mert siet vala, hogy ha lehetne néki, pünkösd napjára Jeruzsálemben legyen.  "
        },
        {
            "chapter": 20,
            "verse": 17,
            "name": "Acts 20:17",
            "text": " Milétusból azonban küldvén Efézusba, magához hívatá a gyülekezet véneit. "
        },
        {
            "chapter": 20,
            "verse": 18,
            "name": "Acts 20:18",
            "text": "Mikor pedig hozzá mentek, monda nékik: Ti tudjátok, hogy az első naptól fogva, melyen Ázsiába jöttem, mint viseltem magamat ti köztetek az egész idő alatt,"
        },
        {
            "chapter": 20,
            "verse": 19,
            "name": "Acts 20:19",
            "text": "Szolgálván az Úrnak teljes alázatossággal és sok könnyhullatás és kisértetek közt, melyek én rajtam a zsidóknak utánam való leselkedése miatt estek; "
        },
        {
            "chapter": 20,
            "verse": 20,
            "name": "Acts 20:20",
            "text": "Hogy semmitől sem vonogattam magamat, a mi hasznos, hogy hirdessem néktek, és tanítsalak titeket nyilvánosan és házanként, "
        },
        {
            "chapter": 20,
            "verse": 21,
            "name": "Acts 20:21",
            "text": "Bizonyságot tévén mind zsidóknak, mind görögöknek az Istenhez való megtérés, és a mi Urunk Jézus Krisztusban való hit felől. "
        },
        {
            "chapter": 20,
            "verse": 22,
            "name": "Acts 20:22",
            "text": "És most ímé én a Lélektől kényszerítve megyek Jeruzsálembe, nem tudván, mik következnek ott én reám. "
        },
        {
            "chapter": 20,
            "verse": 23,
            "name": "Acts 20:23",
            "text": "Kivéve, hogy a Szent Lélek városonként bizonyságot tesz, mondván, hogy én reám fogság és nyomorúság következik. "
        },
        {
            "chapter": 20,
            "verse": 24,
            "name": "Acts 20:24",
            "text": "De semmivel sem gondolok, még az én életem sem drága nékem, csakhogy elvégezhessem az én futásomat örömmel, és azt a szolgálatot, melyet vettem az Úr Jézustól, hogy bizonyságot tegyek az Isten kegyelmének evangyéliomáról. "
        },
        {
            "chapter": 20,
            "verse": 25,
            "name": "Acts 20:25",
            "text": "És most íme én tudom, hogy nem látjátok többé az én orczámat ti mindnyájan, kik között általmentem, prédikálván az Istennek országát. "
        },
        {
            "chapter": 20,
            "verse": 26,
            "name": "Acts 20:26",
            "text": "Azért bizonyságot teszek előttetek a mai napon, hogy én mindeneknek vérétől tiszta vagyok. "
        },
        {
            "chapter": 20,
            "verse": 27,
            "name": "Acts 20:27",
            "text": "Mert nem vonogattam magamat, hogy hirdessem néktek az Istennek teljes akaratát. "
        },
        {
            "chapter": 20,
            "verse": 28,
            "name": "Acts 20:28",
            "text": "Viseljetek gondot azért magatokra és az egész nyájra, melyben a Szent Lélek titeket vigyázókká tett, az Isten anyaszentegyházának legeltetésére, melyet tulajdon vérével szerzett. "
        },
        {
            "chapter": 20,
            "verse": 29,
            "name": "Acts 20:29",
            "text": "Mert én tudom azt, hogy az én eltávozásom után jőnek ti közétek gonosz farkasok, kik nem kedveznek a nyájnak. "
        },
        {
            "chapter": 20,
            "verse": 30,
            "name": "Acts 20:30",
            "text": "Sőt ti magatok közül is támadnak férfiak, kik fonák dolgokat beszélnek, hogy a tanítványokat magok után vonják. "
        },
        {
            "chapter": 20,
            "verse": 31,
            "name": "Acts 20:31",
            "text": "Azért vigyázzatok, megemlékezvén arról, hogy én három esztendeig éjjel és nappal meg nem szüntem könnyhullatással inteni mindenkit. "
        },
        {
            "chapter": 20,
            "verse": 32,
            "name": "Acts 20:32",
            "text": "És most, atyámfiai, ajánlak titeket az Istennek és az ő kegyelmessége ígéjének, a ki felépíthet és adhat néktek örökséget minden megszenteltek közt. "
        },
        {
            "chapter": 20,
            "verse": 33,
            "name": "Acts 20:33",
            "text": "Senkinek ezüstjét, vagy aranyát, vagy ruháját nem kívántam: "
        },
        {
            "chapter": 20,
            "verse": 34,
            "name": "Acts 20:34",
            "text": "Sőt magatok tudjátok, hogy a magam szükségeiről és a velem valókról ezek a kezek gondoskodtak. "
        },
        {
            "chapter": 20,
            "verse": 35,
            "name": "Acts 20:35",
            "text": "Mindenestől megmutattam néktek, hogy ily módon munkálkodva kell az erőtlenekről gondot viselni, és megemlékezni az Úr Jézus szavairól, mert ő mondá: Jobb adni, mint venni. "
        },
        {
            "chapter": 20,
            "verse": 36,
            "name": "Acts 20:36",
            "text": "És mikor ezeket mondotta, térdre esve imádkozék mindazokkal egybe. "
        },
        {
            "chapter": 20,
            "verse": 37,
            "name": "Acts 20:37",
            "text": "Mindnyájan pedig nagy sírásra fakadtak; és Pálnak nyakába borulva csókolgaták őt. "
        },
        {
            "chapter": 20,
            "verse": 38,
            "name": "Acts 20:38",
            "text": "Keseregve kiváltképen azon a szaván, a melyet mondott, hogy többé az ő orczáját nem fogják látni. Aztán elkísérték őt a hajóra.   "
        }
    ]
}