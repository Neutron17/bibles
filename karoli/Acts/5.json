{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 44,
    "book_name": "Acts",
    "chapter": 5,
    "name": "Acts 5",
    "verses": [
        {
            "chapter": 5,
            "verse": 1,
            "name": "Acts 5:1",
            "text": " Egy ember azonban, névszerint Anániás, Safirával, az ő feleségével, eladá birtokát. "
        },
        {
            "chapter": 5,
            "verse": 2,
            "name": "Acts 5:2",
            "text": "És félre tőn az árából, feleségének is tudtával, és valami részét elvivén, az apostoloknak lábai elé letevé. "
        },
        {
            "chapter": 5,
            "verse": 3,
            "name": "Acts 5:3",
            "text": "Monda pedig Péter: Anániás, miért foglalta el a Sátán a te szívedet, hogy megcsald a Szent Lelket, és a mezőnek árából félre tégy? "
        },
        {
            "chapter": 5,
            "verse": 4,
            "name": "Acts 5:4",
            "text": "Nemde megmaradva néked maradt volna meg, és eladva a te hatalmadban volt? Miért hogy ezt a dolgot cselekedted szívedben? Nem embereknek hazudtál, hanem Istennek."
        },
        {
            "chapter": 5,
            "verse": 5,
            "name": "Acts 5:5",
            "text": "Hallván pedig Anániás e szavakat, lerogyott és meghala; és mindenekben nagy félelem támada, kik ezeket hallják vala. "
        },
        {
            "chapter": 5,
            "verse": 6,
            "name": "Acts 5:6",
            "text": "Az ifjak pedig felkelvén, begöngyölék őt, és kivivén eltemeték. "
        },
        {
            "chapter": 5,
            "verse": 7,
            "name": "Acts 5:7",
            "text": "Történt aztán mintegy három órai szünet múlva, hogy az ő felesége, nem tudva, mi történt, beméne. "
        },
        {
            "chapter": 5,
            "verse": 8,
            "name": "Acts 5:8",
            "text": "Monda pedig néki Péter: Mondd meg nékem, vajjon ennyiért adtátok-é el a földet? Ő pedig monda: Igen, ennyiért."
        },
        {
            "chapter": 5,
            "verse": 9,
            "name": "Acts 5:9",
            "text": "Péter pedig monda néki: Miért hogy megegyeztetek, hogy az Úrnak lelkét megkísértsétek? Ímé a küszöbön vannak azoknak lábaik, a kik eltemették férjedet, és kivisznek téged. "
        },
        {
            "chapter": 5,
            "verse": 10,
            "name": "Acts 5:10",
            "text": "És azonnal összerogyott lábainál, és meghala; bemenvén pedig az ifjak, halva találák őt, és kivivén eltemeték férje mellé. "
        },
        {
            "chapter": 5,
            "verse": 11,
            "name": "Acts 5:11",
            "text": "És támada nagy félelem az egész gyülekezetben és mindazokban, kik ezeket hallják vala. "
        },
        {
            "chapter": 5,
            "verse": 12,
            "name": "Acts 5:12",
            "text": "Az apostolok kezei által pedig sok jel és csoda lőn a nép között; és egyakarattal mindnyájan a Salamon tornáczában valának. "
        },
        {
            "chapter": 5,
            "verse": 13,
            "name": "Acts 5:13",
            "text": "Egyebek közül pedig senki sem mert közéjük elegyedni: hanem a nép magasztalá őket; "
        },
        {
            "chapter": 5,
            "verse": 14,
            "name": "Acts 5:14",
            "text": "Hívők pedig mindinkább csatlakoztak az Úrhoz, úgy férfiaknak, mint asszonyoknak sokasága. "
        },
        {
            "chapter": 5,
            "verse": 15,
            "name": "Acts 5:15",
            "text": "Úgyannyira, hogy az utczákra hozák ki a betegeket, és letevék ágyakon és nyoszolyákon, hogy az arra menő Péternek csak árnyéka is érje valamelyiket közülök, "
        },
        {
            "chapter": 5,
            "verse": 16,
            "name": "Acts 5:16",
            "text": "És a szomszéd városok sokasága is Jeruzsálembe gyűlt, hozva betegeket és tisztátalan lelkektől gyötretteket: kik mind meggyógyulának. "
        },
        {
            "chapter": 5,
            "verse": 17,
            "name": "Acts 5:17",
            "text": " De felkelvén a főpap és mind a kik vele valának, azaz a sadduczeusok felekezete, betelének irigységgel, "
        },
        {
            "chapter": 5,
            "verse": 18,
            "name": "Acts 5:18",
            "text": "És ráveték kezöket az apostolokra, és a közönséges tömlöczbe tevék őket. "
        },
        {
            "chapter": 5,
            "verse": 19,
            "name": "Acts 5:19",
            "text": "Hanem az Úrnak angyala éjszaka megnyitá a tömlöcz ajtaját, és kihozván őket, monda: "
        },
        {
            "chapter": 5,
            "verse": 20,
            "name": "Acts 5:20",
            "text": "Menjetek el, és felállván, hirdessétek a templomban a népnek ez életnek minden beszédit! "
        },
        {
            "chapter": 5,
            "verse": 21,
            "name": "Acts 5:21",
            "text": "Azok pedig ezt hallván, bemenének jó reggel a templomba, és tanítának. A főpap pedig elmenvén és a vele levők, egybehívák a gyűlést, és Izráel fiainak egész tanácsát, és küldének a tömlöczbe, hogy azokat előhozzák."
        },
        {
            "chapter": 5,
            "verse": 22,
            "name": "Acts 5:22",
            "text": "Mikor azonban a poroszlók oda mentek, nem találák őket a tömlöczben; visszatérvén tehát, megjelenték, "
        },
        {
            "chapter": 5,
            "verse": 23,
            "name": "Acts 5:23",
            "text": "Mondván: A tömlöczöt ugyan nagy erősen bezárva találtuk, és az őröket kívül az ajtó előtt állva; mikor azonban kinyitottuk, ott benn senkit sem találánk."
        },
        {
            "chapter": 5,
            "verse": 24,
            "name": "Acts 5:24",
            "text": "A mint pedig hallották e szavakat a pap és a templom felügyelője és a főpapok, zavarban voltak azok miatt, mi lehet ez? "
        },
        {
            "chapter": 5,
            "verse": 25,
            "name": "Acts 5:25",
            "text": "Eljövén pedig valaki, hírül adá nékik, mondván: Ímé, ama férfiak, kiket a tömlöczbe vetettetek, a templomban állanak és tanítják a népet."
        },
        {
            "chapter": 5,
            "verse": 26,
            "name": "Acts 5:26",
            "text": "Akkor elmenvén a felügyelő a poroszlókkal, előhozá őket erőszak nélkül; féltek ugyanis a néptől, hogy megkövezi őket."
        },
        {
            "chapter": 5,
            "verse": 27,
            "name": "Acts 5:27",
            "text": "Előhozván pedig őket, állaták a tanács elé; és megkérdé őket a főpap, "
        },
        {
            "chapter": 5,
            "verse": 28,
            "name": "Acts 5:28",
            "text": "Mondván: Nem megparancsoltuk-é néktek parancsolattal, hogy ne tanítsatok ebben a névben? És ímé betöltöttétek Jeruzsálemet tudományotokkal, és mi reánk akarjátok hárítani annak az embernek vérét. "
        },
        {
            "chapter": 5,
            "verse": 29,
            "name": "Acts 5:29",
            "text": "Felelvén pedig Péter és az apostolok, mondának: Istennek kell inkább engedni, hogynem az embereknek. "
        },
        {
            "chapter": 5,
            "verse": 30,
            "name": "Acts 5:30",
            "text": "A mi atyáinknak Istene feltámasztotta Jézust, kit ti fára függesztve megölétek. "
        },
        {
            "chapter": 5,
            "verse": 31,
            "name": "Acts 5:31",
            "text": "Ezt az Isten fejedelemmé és megtartóvá emelte jobbjával, hogy adjon az Izráelnek bűnbánatot és bűnöknek bocsánatát. "
        },
        {
            "chapter": 5,
            "verse": 32,
            "name": "Acts 5:32",
            "text": "És mi vagyunk néki bizonyságai ezen beszédek felől, és a Szent Lélek is, kit Isten adott azoknak, a kik néki engednek. "
        },
        {
            "chapter": 5,
            "verse": 33,
            "name": "Acts 5:33",
            "text": "Azok pedig ezeket hallván, fogukat csikorgaták, és arról tanácskozának, hogy megölik őket.  "
        },
        {
            "chapter": 5,
            "verse": 34,
            "name": "Acts 5:34",
            "text": " Felkelvén azonban a tanácsban egy farizeus, névszerint Gamáliel, az egész nép előtt tisztelt törvénytudó, parancsolá, hogy egy kis időre vezessék ki az apostolokat. "
        },
        {
            "chapter": 5,
            "verse": 35,
            "name": "Acts 5:35",
            "text": "És monda azoknak: Izráel férfiai, vigyázzatok magatokra ez emberekkel szemben, mit akartok cselekedni! "
        },
        {
            "chapter": 5,
            "verse": 36,
            "name": "Acts 5:36",
            "text": "Mert ez időnek előtte felkelt Theudás, azt mondván, hogy ő valaki, kihez mintegy négyszáz embernyi tömeg csatlakozott; ő megöletett, és mindnyájan, a kik csak követték őt, eloszlottak és semmivé lettek."
        },
        {
            "chapter": 5,
            "verse": 37,
            "name": "Acts 5:37",
            "text": "Ezután felkelt ama Galileus Júdás az összeírás idején, és sok népet maga után csábított: ez is elveszett; és mindazok, a kik őt követték, szétszórattak. "
        },
        {
            "chapter": 5,
            "verse": 38,
            "name": "Acts 5:38",
            "text": "Mostanra nézve is mondom néktek, álljatok el ez emberektől, és hagyjatok békét nékik: mert ha emberektől van e tanács, vagy e dolog, semmivé lesz; "
        },
        {
            "chapter": 5,
            "verse": 39,
            "name": "Acts 5:39",
            "text": "Ha pedig Istentől van, ti fel nem bonthatjátok azt; nehogy esetleg Isten ellen harczolóknak is találtassatok."
        },
        {
            "chapter": 5,
            "verse": 40,
            "name": "Acts 5:40",
            "text": "Engedének azért néki; és miután előszólították az apostolokat, megveretvén, megparancsolák, hogy a Jézus nevében ne szóljanak, és elbocsáták őket. "
        },
        {
            "chapter": 5,
            "verse": 41,
            "name": "Acts 5:41",
            "text": "Ők annakokáért örömmel menének el a tanács elől, hogy méltókká tétettek arra, hogy az ő nevéért gyalázattal illettessenek. "
        },
        {
            "chapter": 5,
            "verse": 42,
            "name": "Acts 5:42",
            "text": "És mindennap a templomban és házanként nem szűnnek vala meg tanítani és hirdetni Jézust, a Krisztust.   "
        }
    ]
}