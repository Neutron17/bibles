{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 44,
    "book_name": "Acts",
    "chapter": 28,
    "name": "Acts 28",
    "verses": [
        {
            "chapter": 28,
            "verse": 1,
            "name": "Acts 28:1",
            "text": " És miután szerencsésen megmenekültek, akkor megtudák, hogy Melitának neveztetik az a sziget."
        },
        {
            "chapter": 28,
            "verse": 2,
            "name": "Acts 28:2",
            "text": "A barbárok pedig nem közönséges emberséget cselekesznek vala mi velünk: mert tüzet gerjesztvén, befogadának mindnyájónkat a rajtunk való záporért és a hidegért. "
        },
        {
            "chapter": 28,
            "verse": 3,
            "name": "Acts 28:3",
            "text": "Mikor pedig Pál nagy sok venyigét szedett és a tűzre tette, egy vipera a melegből kimászva, az ő kezére ragada."
        },
        {
            "chapter": 28,
            "verse": 4,
            "name": "Acts 28:4",
            "text": "Mikor pedig látták a barbárok az ő kezéről függeni a mérges kígyót, mondják vala egymásnak: Nyilván gyilkos ez az ember, kit nem hagya élni a bosszúállás, noha a tengerből megszabadult. "
        },
        {
            "chapter": 28,
            "verse": 5,
            "name": "Acts 28:5",
            "text": "De néki, minekutána a kígyót lerázta a tűzbe, semmi baja sem lőn. "
        },
        {
            "chapter": 28,
            "verse": 6,
            "name": "Acts 28:6",
            "text": "Azok pedig azt várják vala, hogy ő meg fog dagadni, vagy nagyhirtelenséggel halva rogyik le. Mikor azonban sok ideig várták, és látták, hogy semmi baja nem lesz, megváltoztatva értelmöket, istennek mondják vala őt.  "
        },
        {
            "chapter": 28,
            "verse": 7,
            "name": "Acts 28:7",
            "text": " Annak a helynek környékén valának pedig a sziget főemberének, névszerint Publiusnak mezei jószágai, ki befogadván minket, három napig nagy emberségesen vendégül látott."
        },
        {
            "chapter": 28,
            "verse": 8,
            "name": "Acts 28:8",
            "text": "Lőn pedig, hogy a Publius atyja hideglelésben és vérhasban betegen feküvék. Kihez Pál beméne, és minekutána könyörgött, kezeit reá vetve meggyógyítá őt. "
        },
        {
            "chapter": 28,
            "verse": 9,
            "name": "Acts 28:9",
            "text": "Minekutána azért ez megtörtént, egyebek is, kik betegek valának a szigeten, ő hozzá jövének és meggyógyulának. "
        },
        {
            "chapter": 28,
            "verse": 10,
            "name": "Acts 28:10",
            "text": "Kik nékünk nagy tisztességet is tőnek, és mikor elindulánk, a szükséges dolgokkal ellátának.  "
        },
        {
            "chapter": 28,
            "verse": 11,
            "name": "Acts 28:11",
            "text": " Három hónap mulva tudniillik egy Alexandriába való hajón elindulánk, mely a szigeten telelt, melynek czímere Kásztor és Pollux vala. "
        },
        {
            "chapter": 28,
            "verse": 12,
            "name": "Acts 28:12",
            "text": "És Szirakúzába eljutván, ott maradánk három napig. "
        },
        {
            "chapter": 28,
            "verse": 13,
            "name": "Acts 28:13",
            "text": "Onnét körülkerülvén, eljutánk Régiumba, és egy nap mulva déli szél támadván, másnap megérkezénk Puteóliba. "
        },
        {
            "chapter": 28,
            "verse": 14,
            "name": "Acts 28:14",
            "text": "Hol mikor atyafiakat találtunk, kérének minket, hogy nálok maradjunk hét napig; és úgy menénk Rómába. "
        },
        {
            "chapter": 28,
            "verse": 15,
            "name": "Acts 28:15",
            "text": "Onnét is az atyafiak, mikor a mi dolgainkat meghallották, nékünk előnkbe jövének Appii Forumig és Tres Tabernaeig. És mikor Pál meglátta őket, hálákat adván az Istennek, bátorságot vőn. "
        },
        {
            "chapter": 28,
            "verse": 16,
            "name": "Acts 28:16",
            "text": "Mikor pedig Rómába jutottunk, a százados átadá a foglyokat a testőrsereg fővezérének. Pálnak azonban megengedteték, hogy külön lakjék az őt őriző vitézzel."
        },
        {
            "chapter": 28,
            "verse": 17,
            "name": "Acts 28:17",
            "text": "Lőn pedig, hogy három nap mulva magához hívatá Pál a zsidók között való főembereket. Mikor pedig egybegyűltek, monda nékik: Atyámfiai, férfiak, én jóllehet semmit sem vétkeztem a nép ellen, vagy az ősi szokások ellen, mindazáltal foglyul adattam át Jeruzsálemből a rómaiak kezébe. "
        },
        {
            "chapter": 28,
            "verse": 18,
            "name": "Acts 28:18",
            "text": "Kik miután kihallgattak, el akarának engem bocsátani, mivelhogy én bennem semmi halálra méltó vétek nincsen. "
        },
        {
            "chapter": 28,
            "verse": 19,
            "name": "Acts 28:19",
            "text": "De mivel a zsidók ellene mondtak, kényszeríttettem a császárra appellálni, nem mintha az én népem ellen volna valami vádam. "
        },
        {
            "chapter": 28,
            "verse": 20,
            "name": "Acts 28:20",
            "text": "Ennekokáért hívattalak tehát titeket, hogy lássalak benneteket és szóljak veletek; mert az Izráelnek reménységéért vétettem körül e lánczczal. "
        },
        {
            "chapter": 28,
            "verse": 21,
            "name": "Acts 28:21",
            "text": "Azok pedig mondának néki: Mi te felőled sem levelet nem vettünk Júdeából, sem pedig az atyafiak közül ide jőve valaki, nem jelentett, vagy szólott te felőled valami rosszat. "
        },
        {
            "chapter": 28,
            "verse": 22,
            "name": "Acts 28:22",
            "text": "Akarnók azért tőled hallani, micsoda értelemben vagy. Mert e felekezet felől tudva van előttünk, hogy mindenütt ellene mondanak. "
        },
        {
            "chapter": 28,
            "verse": 23,
            "name": "Acts 28:23",
            "text": "Kitűzvén tehát néki egy napot, eljövének hozzá a szállására többen; kiknek nagy bizonyságtétellel szól vala az Istennek országa felől, igyekezvén elhitetni ő velök a Jézus felől való dolgokat, úgy a Mózes törvényéből, mint a prófétákból, reggeltől fogva mind estvéig. "
        },
        {
            "chapter": 28,
            "verse": 24,
            "name": "Acts 28:24",
            "text": "És némelyek hivének az ő beszédének, mások nem hivének. "
        },
        {
            "chapter": 28,
            "verse": 25,
            "name": "Acts 28:25",
            "text": "Mivel pedig nem egyezének meg egymással, eloszlának, miután Pál ez egy szót mondá: Jól szólott a Szent Lélek Ésaiás próféta által a mi atyáinknak, mondván: "
        },
        {
            "chapter": 28,
            "verse": 26,
            "name": "Acts 28:26",
            "text": "Eredj el a néphez és mondd: Hallván halljátok, és ne értsetek; és nézvén nézzetek, és ne lássatok! "
        },
        {
            "chapter": 28,
            "verse": 27,
            "name": "Acts 28:27",
            "text": "Mert megkövéredett e népnek szíve, és füleikkel nehezen hallanak, és szemeiket behunyják; hogy szemeikkel ne lássanak, füleikkel ne halljanak, szívükkel ne értsenek és meg ne térjenek, és meg ne gyógyítsam őket. "
        },
        {
            "chapter": 28,
            "verse": 28,
            "name": "Acts 28:28",
            "text": "Legyen azért néktek tudtotokra, hogy a pogány népeknek küldetett az Istennek ez idvezítése, és ők meg is hallgatják. "
        },
        {
            "chapter": 28,
            "verse": 29,
            "name": "Acts 28:29",
            "text": "És mikor ezeket mondotta, elmenének a zsidók, magok között sokat vetekedve. "
        },
        {
            "chapter": 28,
            "verse": 30,
            "name": "Acts 28:30",
            "text": "Marada pedig Pál két egész esztendeig az ő tulajdon bérelt szállásán, és mindazokat befogadja vala, kik ő hozzá menének. "
        },
        {
            "chapter": 28,
            "verse": 31,
            "name": "Acts 28:31",
            "text": "Prédikálván az Istennek országát és tanítván az Úr Jézus Krisztus felől való dolgokat teljes bátorsággal, minden tiltás nélkül.     "
        }
    ]
}