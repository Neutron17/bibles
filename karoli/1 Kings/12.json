{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 11,
    "book_name": "1 Kings",
    "chapter": 12,
    "name": "1 Kings 12",
    "verses": [
        {
            "chapter": 12,
            "verse": 1,
            "name": "1 Kings 12:1",
            "text": " És elméne Roboám Síkembe; mert Síkembe gyűlt fel az egész Izráel, hogy királylyá tegyék őt. "
        },
        {
            "chapter": 12,
            "verse": 2,
            "name": "1 Kings 12:2",
            "text": "Mikor pedig meghallotta ezt Jeroboám, a Nébát fia, (a ki még Égyiptomban volt, a hová futott volt Salamon király elől, és Égyiptomban tartózkodék Jeroboám, "
        },
        {
            "chapter": 12,
            "verse": 3,
            "name": "1 Kings 12:3",
            "text": "És hozzá küldvén, elhivaták őt); elmenének Jeroboám és az Izráel egész gyülekezete, és szólának Roboámnak, mondván:"
        },
        {
            "chapter": 12,
            "verse": 4,
            "name": "1 Kings 12:4",
            "text": "A te atyád igen megnehezítette a mi igánkat, de te most könnyebbítsd meg atyádnak kemény szolgálatát, és a nehéz igát, a melyet mi reánk vetett, és szolgálunk néked. "
        },
        {
            "chapter": 12,
            "verse": 5,
            "name": "1 Kings 12:5",
            "text": "És monda nékik: Menjetek el, és harmadnap mulva jőjjetek vissza hozzám. És a nép elméne."
        },
        {
            "chapter": 12,
            "verse": 6,
            "name": "1 Kings 12:6",
            "text": "És tanácsot tarta Roboám király a vénekkel, a kik Salamon, az ő atyja előtt állottak vala életében, mondván: Micsoda tanácsot adtok ti, hogy milyen választ adjak e népnek?"
        },
        {
            "chapter": 12,
            "verse": 7,
            "name": "1 Kings 12:7",
            "text": "És szólának azok, mondván: Ha e mai napon szolgája lész e népnek, és nékik szolgálsz, és választ adsz nékik, és jó szót adsz nékik: mind éltig szolgálnak néked."
        },
        {
            "chapter": 12,
            "verse": 8,
            "name": "1 Kings 12:8",
            "text": "De ő megveté a vének tanácsát, a melyet néki adtak, és tanácsot tarta az ifjakkal, a kik ő vele együtt nevekedtek volt fel, és a kik ő előtte udvarlottak."
        },
        {
            "chapter": 12,
            "verse": 9,
            "name": "1 Kings 12:9",
            "text": "És monda azoknak: Micsoda tanácsot adtok ti, hogy választ adjunk e népnek, a mely nékem szólván, azt mondja: Könnyebbítsd meg az igát, a melyet reánk vetett a te atyád?"
        },
        {
            "chapter": 12,
            "verse": 10,
            "name": "1 Kings 12:10",
            "text": "És mondának néki az ifjak, a kik együtt nevekedtek volt fel ő vele: Így szólj ennek a népnek, a mely szólván néked, ezt mondja: A te atyád megnehezítette a mi igánkat, te pedig könnyebbítsd meg nékünk; e képen szólj nékik: Az én kis ujjam vastagabb az én atyám derekánál."
        },
        {
            "chapter": 12,
            "verse": 11,
            "name": "1 Kings 12:11",
            "text": "Most azért, ha az én atyám reátok nehéz igát vetett, én még nehezebbé teszem a ti igátokat: ha az én atyám ostorral fékezett titeket, én skorpiókkal ostorozlak benneteket."
        },
        {
            "chapter": 12,
            "verse": 12,
            "name": "1 Kings 12:12",
            "text": "És elméne Jeroboám és mind az egész nép Roboámhoz harmadnap, a mint meghagyta volt a király, ezt mondván: Jőjjetek hozzám harmadnapon. "
        },
        {
            "chapter": 12,
            "verse": 13,
            "name": "1 Kings 12:13",
            "text": "És a király kemény választ adott a népnek, megvetve a vének tanácsát, a melyet adtak vala néki; "
        },
        {
            "chapter": 12,
            "verse": 14,
            "name": "1 Kings 12:14",
            "text": "És szóla nékik az ifjak tanácsa szerint, mondván: Ha az én atyám megnehezítette a ti igátokat, én még nehezebbé teszem azt; ha az én atyám ostorral fékezett titeket, én skorpiókkal ostorozlak benneteket."
        },
        {
            "chapter": 12,
            "verse": 15,
            "name": "1 Kings 12:15",
            "text": "És nem hallgatá meg a király a népet; mert ezt az Úr fordította ekként, hogy megerősítse az ő beszédét, a melyet szólott volt az Úr a Silóbeli Ahija által Jeroboámnak, a Nébát fiának. "
        },
        {
            "chapter": 12,
            "verse": 16,
            "name": "1 Kings 12:16",
            "text": "Mikor pedig látta az egész Izráel, hogy meg nem hallgatta őket a király, felele az egész nép a királynak ekképen: Micsoda részünk van nékünk Dávidban? Nincsen nékünk örökségünk az Isai fiában: menj el a te hajlékidba, óh Izráel! Most viseld gondját immár a te házadnak, óh Dávid! Elméne azért az Izráel az ő hajlékiba; "
        },
        {
            "chapter": 12,
            "verse": 17,
            "name": "1 Kings 12:17",
            "text": "Úgy hogy Roboám csak azokon az Izráel fiain uralkodék, a kik Júda városaiban laktak. "
        },
        {
            "chapter": 12,
            "verse": 18,
            "name": "1 Kings 12:18",
            "text": "És a mikor elküldé Roboám király Adorámot, az adószedőt, megkövezé őt az egész Izráel, és meghala, és maga Roboám király is hamarsággal szekerébe üle, hogy elmeneküljön Jeruzsálembe. "
        },
        {
            "chapter": 12,
            "verse": 19,
            "name": "1 Kings 12:19",
            "text": "Így szakada el az Izráel népe Dávidnak házától mind e mai napig."
        },
        {
            "chapter": 12,
            "verse": 20,
            "name": "1 Kings 12:20",
            "text": "És lőn, mikor meghallotta az egész Izráel, hogy megjött Jeroboám, érette küldvén, hivaták őt a gyülekezetbe, és királylyá tevék őt az egész Izráelen; senki pedig nem követé Dávidnak házát, hanem csak egyedül a Júda nemzetsége. "
        },
        {
            "chapter": 12,
            "verse": 21,
            "name": "1 Kings 12:21",
            "text": "És mikor megérkezett Roboám Jeruzsálembe, összegyűjté Júda egész házát és Benjámin nemzetségét, száznyolczvanezer válogatott hadra való férfiút, hogy hadakozzanak az Izráel házával, és visszanyerjék az országot Roboámnak, a Salamon fiának. "
        },
        {
            "chapter": 12,
            "verse": 22,
            "name": "1 Kings 12:22",
            "text": "De az Isten beszéde lőn Sémajához, az Isten emberéhez, mondván: "
        },
        {
            "chapter": 12,
            "verse": 23,
            "name": "1 Kings 12:23",
            "text": "Ezt mondjad Roboámnak, a Salamon fiának, a Júda királyának, és az egész Júda és Benjámin házának, és a többi népnek, mondván:"
        },
        {
            "chapter": 12,
            "verse": 24,
            "name": "1 Kings 12:24",
            "text": "Azt mondja az Úr: Fel ne menjetek, és ne hadakozzatok a ti atyátokfiai ellen, az Izráel ellen; térjetek meg kiki a maga házába, mert én tőlem lett e dolog. És ők engedének az Úr beszédének, és visszatérvén, elmenének az Úr beszéde szerint.  "
        },
        {
            "chapter": 12,
            "verse": 25,
            "name": "1 Kings 12:25",
            "text": " Jeroboám pedig megépíté Síkemet az Efraim hegyén, és abban lakék; és onnét kimenvén, építé Pénuelt. "
        },
        {
            "chapter": 12,
            "verse": 26,
            "name": "1 Kings 12:26",
            "text": "És monda Jeroboám az ő szívében: Majd visszatér ez ország a Dávid házához;"
        },
        {
            "chapter": 12,
            "verse": 27,
            "name": "1 Kings 12:27",
            "text": "Ha felmegy a nép, hogy áldozatot tegyen Jeruzsálemben az Úrnak házában; e népnek szíve az ő urához, Roboámhoz, a Júda királyához hajol, és engem megölnek, és visszatérnek Roboámhoz, a Júda királyához. "
        },
        {
            "chapter": 12,
            "verse": 28,
            "name": "1 Kings 12:28",
            "text": "Tanácsot tartván azért a király, csináltata két arany borjút, és monda nékik: Sok néktek Jeruzsálembe felmennetek: Ímhol vannak a te isteneid, óh Izráel, a kik téged kihoztak Égyiptomnak földéből. "
        },
        {
            "chapter": 12,
            "verse": 29,
            "name": "1 Kings 12:29",
            "text": "És az egyiket helyhezteté Béthelbe, a másikat pedig Dánba. "
        },
        {
            "chapter": 12,
            "verse": 30,
            "name": "1 Kings 12:30",
            "text": "És e dolog nagy bűnnek lett az okozója, mert a nép felment az egyik elé egészen Dánig. "
        },
        {
            "chapter": 12,
            "verse": 31,
            "name": "1 Kings 12:31",
            "text": "Azután felállítá a magas helyek templomát, és papokat szerze a nép aljából, a kik nem voltak a Lévi fiai közül. "
        },
        {
            "chapter": 12,
            "verse": 32,
            "name": "1 Kings 12:32",
            "text": "És szerze Jeroboám egy ünnepet is a nyolczadik hónapban, a hónap tizenötödik napján, a Júdabeli ünnep módja szerint, és áldozék az oltáron. Hasonlóképen cselekedék Béthelben is, áldozván a borjúknak, a melyeket csinált vala, és szerze Béthelben papokat a magaslatokhoz, a melyeket csinált vala."
        },
        {
            "chapter": 12,
            "verse": 33,
            "name": "1 Kings 12:33",
            "text": "És áldozék azon az oltáron is, a melyet Béthelben állított fel, a nyolczadik hónap tizenötödik napján, abban a hónapban, a melyet az ő szívében gondolt vala; és ünnepet szerze az Izráel fiainak, és felméne az oltárra, hogy jóillatot szerezzen.  "
        }
    ]
}