{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 11,
    "book_name": "1 Kings",
    "chapter": 7,
    "name": "1 Kings 7",
    "verses": [
        {
            "chapter": 7,
            "verse": 1,
            "name": "1 Kings 7:1",
            "text": " Azután a maga házát építé Salamon tizenhárom esztendeig, a mely alatt elvégezé az ő házát egészen. "
        },
        {
            "chapter": 7,
            "verse": 2,
            "name": "1 Kings 7:2",
            "text": "Megépíté a Libánon erdő házát is, melynek hossza száz sing vala, szélessége ötven sing, magassága harmincz sing; építé azt négy rend czédrusoszlopon és az oszlopokon czédrusgerendák valának."
        },
        {
            "chapter": 7,
            "verse": 3,
            "name": "1 Kings 7:3",
            "text": "És bepadlá czédrusdeszkákkal felül a gerendák felett, melyek valának negyvenöt oszlopon, mindenik renden tizenöt."
        },
        {
            "chapter": 7,
            "verse": 4,
            "name": "1 Kings 7:4",
            "text": "És három rend ablak rajta egymással átellenben, három-három ellenében."
        },
        {
            "chapter": 7,
            "verse": 5,
            "name": "1 Kings 7:5",
            "text": "És mind az ajtók és azoknak oldalfái négyszögűek valának az ablakokkal együtt, és egyik ablak a másiknak átellenébe volt mind a három renden."
        },
        {
            "chapter": 7,
            "verse": 6,
            "name": "1 Kings 7:6",
            "text": "És építé az oszlopcsarnokot, a melynek hossza ötven sing és szélessége harmincz sing volt; és egy tornáczot ez elé, és oszlopokat és vastag gerendákat ezek elé."
        },
        {
            "chapter": 7,
            "verse": 7,
            "name": "1 Kings 7:7",
            "text": "És építé a trón-termet, a hol ítélt, a törvényházat, a melyet czédrusfával bélelt meg a padlózattól fogva fel a padlásig."
        },
        {
            "chapter": 7,
            "verse": 8,
            "name": "1 Kings 7:8",
            "text": "Azután a saját házát építé, a melyben ő maga lakott, a másik udvarba befelé a teremtől, hasonlóan a másikhoz, és építe egy házat a Faraó leányának is, a kit feleségül vett Salamon, hasonlót e teremhez. "
        },
        {
            "chapter": 7,
            "verse": 9,
            "name": "1 Kings 7:9",
            "text": "Mindezek drágakövekből voltak, mérték szerint kifaragva, fűrészszel metszve minden oldalról, a fundamentomtól a tetőzetig, kivül is mind a nagy pitvarig."
        },
        {
            "chapter": 7,
            "verse": 10,
            "name": "1 Kings 7:10",
            "text": "Még a fundamentom is drága és nagy kövekből volt: tíz singnyi kövekből és nyolcz singnyi kövekből."
        },
        {
            "chapter": 7,
            "verse": 11,
            "name": "1 Kings 7:11",
            "text": "És ezeken felül voltak a mérték szerint faragott drágakövek és czédrusfák."
        },
        {
            "chapter": 7,
            "verse": 12,
            "name": "1 Kings 7:12",
            "text": "És a nagy pitvarban köröskörül három sor faragott kő és egy sor faragott czédrusgerenda volt, épen mint az Úr házának belső pitvara és a ház tornácza. "
        },
        {
            "chapter": 7,
            "verse": 13,
            "name": "1 Kings 7:13",
            "text": " És elkülde Salamon király, és elhozatá Hírámot Tírusból. "
        },
        {
            "chapter": 7,
            "verse": 14,
            "name": "1 Kings 7:14",
            "text": "Ez egy özvegy asszonynak volt a fia a Nafthali nemzetségéből; az ő atyja pedig Tírusbeli rézmíves ember vala; és ez teljes vala bölcseséggel, értelemmel és tudománynyal, hogy tudna csinálni mindenféle mívet rézből. Ki mikor Salamon királyhoz jött, minden mívet megcsinála néki."
        },
        {
            "chapter": 7,
            "verse": 15,
            "name": "1 Kings 7:15",
            "text": "És formála két réz oszlopot, az egyik oszlop magassága tizennyolcz sing volt, és tizenkét sing zsinór éri vala át mind a két oszlopot. "
        },
        {
            "chapter": 7,
            "verse": 16,
            "name": "1 Kings 7:16",
            "text": "És készíte két gömböt érczből öntve, hogy azokat az oszlopok tetejére tegye, és öt sing magas volt az egyik gömb és öt sing magas volt a másik gömb."
        },
        {
            "chapter": 7,
            "verse": 17,
            "name": "1 Kings 7:17",
            "text": "Reczés mívű hálók, lánczmívű zsinórok voltak a gömbökön, a melyek az oszlopok tetején valának; hét volt az egyik gömbön, és hét volt a másik gömbön is."
        },
        {
            "chapter": 7,
            "verse": 18,
            "name": "1 Kings 7:18",
            "text": "És megkészíté az oszlopokat, és két sor díszítést tett köröskörül az egyik hálón, hogy befedje a gömböket, a melyek az oszlopfőkön voltak; és így csinálá a másik gömböt is. "
        },
        {
            "chapter": 7,
            "verse": 19,
            "name": "1 Kings 7:19",
            "text": "És a gömbök, a melyek a tornáczban levő oszlopok tetején voltak, liliom formájúak voltak, négy singnyiek."
        },
        {
            "chapter": 7,
            "verse": 20,
            "name": "1 Kings 7:20",
            "text": "Gömbök voltak a két oszlopon, felül, közel a kidomborodáshoz, a mely a háló mellett volt. És kétszáz gránátalma volt sorban köröskörül a második gömbön."
        },
        {
            "chapter": 7,
            "verse": 21,
            "name": "1 Kings 7:21",
            "text": "És felállítá az oszlopokat a templom tornáczában; és felállítá a jobb oszlopot, és nevezé annak nevét Jákinnak, és felállítá a bal oszlopot, és nevezé annak nevét Boáznak."
        },
        {
            "chapter": 7,
            "verse": 22,
            "name": "1 Kings 7:22",
            "text": "És az oszlopok tetején liliomok formáltattak vala. És ilyen módon végezteték el az oszlopok míve. "
        },
        {
            "chapter": 7,
            "verse": 23,
            "name": "1 Kings 7:23",
            "text": "És csinála egy öntött tengert, mely egyik szélétől fogva a másik széléig tíz sing volt, köröskörül kerek, és öt sing magas, és a kerületit harmincz sing zsinór érte vala körül. "
        },
        {
            "chapter": 7,
            "verse": 24,
            "name": "1 Kings 7:24",
            "text": "Valának pedig a peremén alól köröskörül formáltatva apró sártökök; tíz-tíz mindenik singben az egész tenger körül, az ilyen sártököcskék két renddel valának öntve köröskörül a maga öntésében."
        },
        {
            "chapter": 7,
            "verse": 25,
            "name": "1 Kings 7:25",
            "text": "És tizenkét ökrön állott, három északra fordulva, három nyugotra, három délre és három naptámadatra, és a tenger fölül rajtok, hátok pedig mind befelé. "
        },
        {
            "chapter": 7,
            "verse": 26,
            "name": "1 Kings 7:26",
            "text": "És a vastagsága egy tenyérnyi volt, és a pereme olyan, mint a pohár ajaka, vagy a liliom virága, és kétezer báth fért bele."
        },
        {
            "chapter": 7,
            "verse": 27,
            "name": "1 Kings 7:27",
            "text": "És készíte tíz ércz-talpat, mindegyik talpat négy sing hosszúra, és négy sing szélesre, és három sing magasra."
        },
        {
            "chapter": 7,
            "verse": 28,
            "name": "1 Kings 7:28",
            "text": "És e talpak így voltak csinálva: oldalaik voltak, és az oldalak a szélpártázatok között voltak."
        },
        {
            "chapter": 7,
            "verse": 29,
            "name": "1 Kings 7:29",
            "text": "És az oldalakon, a melyek a pártázatok között voltak, oroszlánok, ökrök és Kérubok voltak, és a pártázatokon felül is ekként; az oroszlánok és ökrök alatt pedig czifrázatok voltak bevésett munkával."
        },
        {
            "chapter": 7,
            "verse": 30,
            "name": "1 Kings 7:30",
            "text": "És mindenik talpnak négy-négy réz kereke és réz tengelye volt, és a négy szegleten támaszok voltak; a mosdómedenczén alul voltak e támaszok öntve, és mindegyiknek oldalán czifrázatok."
        },
        {
            "chapter": 7,
            "verse": 31,
            "name": "1 Kings 7:31",
            "text": "És a szája az ő kerekded fészkének belső részétől fogva oda felfelé egy singnyi volt, és a fészeknek szája kerekded vala, oszlopformára csinálva, másfél singnyi széles, és szájánál is szép metszések valának, és azoknak pártázatai négyszögűek valának, nem gömbölyűek."
        },
        {
            "chapter": 7,
            "verse": 32,
            "name": "1 Kings 7:32",
            "text": "És négy kerék volt a pártázatok alatt, és a kerekek tengelyei a talphoz voltak erősítve, és mindenik keréknek magassága másfél sing vala."
        },
        {
            "chapter": 7,
            "verse": 33,
            "name": "1 Kings 7:33",
            "text": "És e kerekek hasonlóak valának a szekérnek kerekeihez, csakhogy a tengelyeik, kerékagyaik, küllőik, talpaik mind öntve valának."
        },
        {
            "chapter": 7,
            "verse": 34,
            "name": "1 Kings 7:34",
            "text": "És négy vállacskát csinált mindenik talp négy szegletén; magából a talpból jöttek ki a vállacskák."
        },
        {
            "chapter": 7,
            "verse": 35,
            "name": "1 Kings 7:35",
            "text": "És e talp tetején fél singnyi kerekded magasság volt köröskörül, és a talp tetején voltak annak tartókezei és pártázatai a maga öntéséből."
        },
        {
            "chapter": 7,
            "verse": 36,
            "name": "1 Kings 7:36",
            "text": "Metsze pedig annak tábláira, tartókezeire, pártázataira Kérubokat, oroszlánokat és pálmafákat: mindeniknek az üres helye szerint, és koszorút köröskörül."
        },
        {
            "chapter": 7,
            "verse": 37,
            "name": "1 Kings 7:37",
            "text": "Így készítette a tíz talpat egy öntésből, egy mérték és forma szerint."
        },
        {
            "chapter": 7,
            "verse": 38,
            "name": "1 Kings 7:38",
            "text": "És csinála tíz mosdómedenczét is rézből, és mindenik mosdómedenczébe negyven báth fér vala; és mindenik mosdómedencze négy singnyi vala, és a tíz talp mindenikén egy-egy mosdómedencze vala. "
        },
        {
            "chapter": 7,
            "verse": 39,
            "name": "1 Kings 7:39",
            "text": "És helyhezteté a talpak ötét a ház jobbfelől való részére, és ötét a ház balfelől való részére; a tengert pedig helyhezteté a ház jobbrésze felől naptámadatra dél ellenébe."
        },
        {
            "chapter": 7,
            "verse": 40,
            "name": "1 Kings 7:40",
            "text": "És készített Hírám még üstöket, lapátokat és medenczéket, és elvégezé az egész munkát, a melyet Salamon királynak csinált az Úr házához;"
        },
        {
            "chapter": 7,
            "verse": 41,
            "name": "1 Kings 7:41",
            "text": "Tudniillik a két oszlopot és a kerek gömböket, a melyek a két oszlop tetejére tétettek, és a két hálót a két kerek gömb befedezésére, a melyek az oszlopok tetejére tétettek."
        },
        {
            "chapter": 7,
            "verse": 42,
            "name": "1 Kings 7:42",
            "text": "És a négyszáz gránátalmát a két hálóra; két rend gránátalmát minden hálóba, a két kerekded gömb befejezésére, a melyek valának az oszlopok tetején;"
        },
        {
            "chapter": 7,
            "verse": 43,
            "name": "1 Kings 7:43",
            "text": "A tíz talpat és a talpakra való tíz mosdómedenczét;"
        },
        {
            "chapter": 7,
            "verse": 44,
            "name": "1 Kings 7:44",
            "text": "Az egy tengert és a tizenkét ökröt a tenger alá; "
        },
        {
            "chapter": 7,
            "verse": 45,
            "name": "1 Kings 7:45",
            "text": "Fazekakat, lapátokat és medenczéket. És mindezek az edények, a melyeket Hírám Salamon királynak az Úr háza számára készített, csiszolt rézből voltak. "
        },
        {
            "chapter": 7,
            "verse": 46,
            "name": "1 Kings 7:46",
            "text": "A Jordán völgyében önteté ezeket a király az agyagos földben, Sukhót és Sártán között."
        },
        {
            "chapter": 7,
            "verse": 47,
            "name": "1 Kings 7:47",
            "text": "És mindezeket az edényeket Salamon méretlen hagyá, a réznek felettébb való sokasága miatt."
        },
        {
            "chapter": 7,
            "verse": 48,
            "name": "1 Kings 7:48",
            "text": "És megcsináltata Salamon minden egyéb felszerelést is, mely az Úr házához szükséges volt: az arany oltárt, az arany asztalt, melyen a szent kenyerek állottak. "
        },
        {
            "chapter": 7,
            "verse": 49,
            "name": "1 Kings 7:49",
            "text": "És a gyertyatartókat színaranyból, ötöt jobbfelől és ötöt balfelől a szentek-szentje elé, és arany virágokat, lámpákat, és hamvvevőket."
        },
        {
            "chapter": 7,
            "verse": 50,
            "name": "1 Kings 7:50",
            "text": "Azután csészéket, késeket, medenczéket, tömjénezőket és serpenyőket színaranyból, sőt a belső ház, a szentek-szentje és a szenthely ajtainak sarkait is mind aranyból. "
        },
        {
            "chapter": 7,
            "verse": 51,
            "name": "1 Kings 7:51",
            "text": "És ilyenképen elvégezteték az egész mű, a melyet Salamon király csinála az Úrnak házához. És bevivé Salamon az ő atyjától, Dávidtól az Istennek szenteltetett jószágot, az ezüstöt, aranyat és az edényeket és azokat is az Úr házának kincsei közé tevé.   "
        }
    ]
}