{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 11,
    "book_name": "1 Kings",
    "chapter": 11,
    "name": "1 Kings 11",
    "verses": [
        {
            "chapter": 11,
            "verse": 1,
            "name": "1 Kings 11:1",
            "text": " Salamon király pedig megszerete sok idegen asszonyt, még pedig a Faraó leányán kivül a Moábiták, Ammoniták, Edomiták, Sídonbeliek és Hitteusok leányait, "
        },
        {
            "chapter": 11,
            "verse": 2,
            "name": "1 Kings 11:2",
            "text": "Olyan népek közül, a kik felől azt mondotta volt az Úr az Izráel fiainak: Ne menjetek hozzájok, és őket se engedjétek magatokhoz jőni, bizonyára az ő isteneik után hajtják a ti szíveteket. Ezekhez ragaszkodék Salamon szeretettel. "
        },
        {
            "chapter": 11,
            "verse": 3,
            "name": "1 Kings 11:3",
            "text": "És valának néki feleségei, hétszáz királynéasszony és háromszáz ágyas; és az ő feleségei elhajták az ő szívét. "
        },
        {
            "chapter": 11,
            "verse": 4,
            "name": "1 Kings 11:4",
            "text": "És mikor megvénült Salamon, az ő feleségei elhajták az ő szívét az idegen istenek után, úgy hogy nem volt már az ő szíve tökéletes az Úrhoz, az ő Istenéhez, a mint az ő atyjának, Dávidnak szíve."
        },
        {
            "chapter": 11,
            "verse": 5,
            "name": "1 Kings 11:5",
            "text": "Mert Salamon követi vala Astoretet, a Sídonbeliek istenét, és Milkómot, az Ammoniták útálatos bálványát. "
        },
        {
            "chapter": 11,
            "verse": 6,
            "name": "1 Kings 11:6",
            "text": "És gonosz dolgot cselekedék Salamon az Úr szemei előtt, és nem követé olyan tökéletességgel az Urat, mint Dávid, az ő atyja."
        },
        {
            "chapter": 11,
            "verse": 7,
            "name": "1 Kings 11:7",
            "text": "Akkor építe Salamon templomot Kámosnak, a Moábiták útálatos bálványának a hegyen, a mely Jeruzsálem átellenében van, és Moloknak, az Ammon fiai útálatos bálványának. "
        },
        {
            "chapter": 11,
            "verse": 8,
            "name": "1 Kings 11:8",
            "text": "És ekképen cselekedék Salamon mind az ő idegen feleségeivel, a kik az ő isteneiknek tömjéneztek és áldoztak."
        },
        {
            "chapter": 11,
            "verse": 9,
            "name": "1 Kings 11:9",
            "text": "Megharaguvék azért az Úr Salamonra, hogy elhajlott az ő szíve az Úrtól, Izráel Istenétől, a ki megjelent volt néki kétszer is, "
        },
        {
            "chapter": 11,
            "verse": 10,
            "name": "1 Kings 11:10",
            "text": "És azt parancsolta volt néki, hogy ne kövessen idegen isteneket, és mégsem őrizte meg az Úr parancsolatját. "
        },
        {
            "chapter": 11,
            "verse": 11,
            "name": "1 Kings 11:11",
            "text": "Monda azért az Úr Salamonnak: Miután ez történt veled, és nem őrizted meg az én szövetségemet és az én rendelésimet, a melyeket parancsoltam néked: elszakasztván elszakasztom tőled az országot, és adom a te szolgádnak. "
        },
        {
            "chapter": 11,
            "verse": 12,
            "name": "1 Kings 11:12",
            "text": "Mindazáltal míg élsz, nem cselekeszem ezt Dávidért, a te atyádért; hanem a te fiadnak kezétől szakasztom el azt."
        },
        {
            "chapter": 11,
            "verse": 13,
            "name": "1 Kings 11:13",
            "text": "De nem szakasztom el az egész birodalmat; hanem egy nemzetséget adok a te fiadnak Dávidért, az én szolgámért és Jeruzsálemért, a melyet magamnak választottam.  "
        },
        {
            "chapter": 11,
            "verse": 14,
            "name": "1 Kings 11:14",
            "text": " És ellenséget támaszta az Úr Salamonra, az Edombeli Hadádot, a ki az Edombeli királyi nemből való vala."
        },
        {
            "chapter": 11,
            "verse": 15,
            "name": "1 Kings 11:15",
            "text": "Mert mikor Dávid az Edomiták ellen ment volt, és Joáb, a sereg fővezére elment volt a megöletteknek temetésére, és levágott minden férfiú nemet Edomban, – "
        },
        {
            "chapter": 11,
            "verse": 16,
            "name": "1 Kings 11:16",
            "text": "Mert hat hónapig volt ott Joáb az egész Izráellel, míg minden férfiúi nemet ki nem vesztett Edomban, -"
        },
        {
            "chapter": 11,
            "verse": 17,
            "name": "1 Kings 11:17",
            "text": "Akkor szaladott vala el Hadád és vele együtt valami Edomiták az ő atyjának szolgái közül ő vele, bemenvén Égyiptomba. Hadád pedig akkor még kis gyermek volt."
        },
        {
            "chapter": 11,
            "verse": 18,
            "name": "1 Kings 11:18",
            "text": "Kik felkelvén Midiánból, menének Páránba, és melléjök vévén a Páránbeli férfiak közül, bemenének Égyiptomba a Faraóhoz, az Égyiptombeli királyhoz, a ki házat ada néki, és ételt, italt szolgáltata néki, és jószágot is ada néki."
        },
        {
            "chapter": 11,
            "verse": 19,
            "name": "1 Kings 11:19",
            "text": "Igen kedvében lőn azért Hadád a Faraónak, úgyannyira, hogy feleségül adá néki az ő feleségének hugát, Táfnes királyasszonynak hugát."
        },
        {
            "chapter": 11,
            "verse": 20,
            "name": "1 Kings 11:20",
            "text": "És a Táfnes huga szülé néki Génubátot, az ő fiát, és elválasztá azt Táfnes a Faraó házában, és Génubát ott volt a Faraó házában, a Faraó fiai között."
        },
        {
            "chapter": 11,
            "verse": 21,
            "name": "1 Kings 11:21",
            "text": "Mikor pedig Hadád meghallotta Égyiptomban, hogy Dávid elaludt az ő atyáival, és hogy Joáb is, a seregnek fővezére, meghalt, monda Hadád a Faraónak: Bocsáss el engem, hadd menjek el az én földembe."
        },
        {
            "chapter": 11,
            "verse": 22,
            "name": "1 Kings 11:22",
            "text": "És felele néki a Faraó: Mi nélkül szűkölködöl én nálam, hogy a te földedbe igyekezel menni? Felele az: Semmi nélkül nem szűkölködöm, de kérlek bocsáss el engem."
        },
        {
            "chapter": 11,
            "verse": 23,
            "name": "1 Kings 11:23",
            "text": "És támaszta az Isten néki más ellenséget is, Rézont, az Eljada fiát, a ki elfutott vala Hadadézertől, a Sóbabeli királytól, az ő urától. "
        },
        {
            "chapter": 11,
            "verse": 24,
            "name": "1 Kings 11:24",
            "text": "És hadakozó férfiakat gyűjtött maga mellé, és ő vala a sereg hadnagya, mikor megölé őket Dávid; azután Damaskusba menvén ott lakának, és uralkodának Damaskusban."
        },
        {
            "chapter": 11,
            "verse": 25,
            "name": "1 Kings 11:25",
            "text": "És ellensége volt Izráelnek Salamonnak egész életében, a nyomorúságon kivül, a melyet Hadád szerze, és gyűlölte Izráelt, és uralkodott Siriában."
        },
        {
            "chapter": 11,
            "verse": 26,
            "name": "1 Kings 11:26",
            "text": "Azután Jeroboám, a Nébát fia, Seredából való Efrateus, – a kinek anyja Sérua, egy özvegy asszony volt – a Salamon szolgája emelte fel kezét a király ellen. "
        },
        {
            "chapter": 11,
            "verse": 27,
            "name": "1 Kings 11:27",
            "text": "Annak pedig, a miért felemelte kezét a király ellen, ez volt az oka: Mikor Salamon megépítette Millót, és berakatta az ő atyjának, a Dávid városának romlását;"
        },
        {
            "chapter": 11,
            "verse": 28,
            "name": "1 Kings 11:28",
            "text": "Jeroboám erős férfiú vala; és látván Salamon, hogy az ő szolgája az ő dolgában szorgalmatos, reá bízá a József háza gondviselésének egész terhét. "
        },
        {
            "chapter": 11,
            "verse": 29,
            "name": "1 Kings 11:29",
            "text": "És történt ebben az időben, hogy mikor kiment egyszer Jeroboám Jeruzsálemből, találkozék az úton Ahijával, a Silóbeli prófétával, és rajta új köpönyeg volt, és csak ketten valának a mezőn együtt."
        },
        {
            "chapter": 11,
            "verse": 30,
            "name": "1 Kings 11:30",
            "text": "És megragadván Ahija az új ruhát, a mely azon volt, hasítá azt tizenkét részre. "
        },
        {
            "chapter": 11,
            "verse": 31,
            "name": "1 Kings 11:31",
            "text": "És monda Jeroboámnak: Vedd el magadnak a tíz részt; mert ezt mondja az Úr, Izráel Istene: Ímé elszakasztom ez országot Salamon kezétől, és néked adom a tíz nemzetséget; "
        },
        {
            "chapter": 11,
            "verse": 32,
            "name": "1 Kings 11:32",
            "text": "Egy nemzetséget hagyok pedig ő nála az én szolgámért, Dávidért, és Jeruzsálem városáért, a melyet magamnak választottam az Izráel minden nemzetségei közül, "
        },
        {
            "chapter": 11,
            "verse": 33,
            "name": "1 Kings 11:33",
            "text": "Még pedig azért, mert elhagytak engem, és imádták Astoretet, a Sídonbeliek istenét, és Kámost, a Moábiták istenét, és Milkomot, az Ammon fiainak istenét, és nem jártak az én utaimban, hogy azt cselekedték volna, a mi tetszett volna az én szemeimnek: az én rendelésimet és végzéseimet, a mint Dávid, az ő atyja."
        },
        {
            "chapter": 11,
            "verse": 34,
            "name": "1 Kings 11:34",
            "text": "De nem veszem el az egész birodalmat az ő kezétől, hanem akarom, hogy fejedelem legyen életének minden idejében, Dávidért az én szolgámért, a kit választottam; mivelhogy megőrizte az én parancsolatimat és rendeléseimet; "
        },
        {
            "chapter": 11,
            "verse": 35,
            "name": "1 Kings 11:35",
            "text": "Hanem az ő fiának kezétől már elveszem a királyságot, és néked adom azt, tudniillik a tíz nemzetséget. "
        },
        {
            "chapter": 11,
            "verse": 36,
            "name": "1 Kings 11:36",
            "text": "Az ő fiának pedig egy nemzetséget adok, hogy Dávidnak, az én szolgámnak legyen előttem szövétneke mindenkor Jeruzsálemben, a városban, a melyet magamnak választottam, hogy ott helyheztessem az én nevemet. "
        },
        {
            "chapter": 11,
            "verse": 37,
            "name": "1 Kings 11:37",
            "text": "Téged pedig felveszlek, és uralkodol mindenekben a te lelkednek kívánsága szerint, és király lész az Izráelen. "
        },
        {
            "chapter": 11,
            "verse": 38,
            "name": "1 Kings 11:38",
            "text": "És ha te minden parancsolatimnak engedéndesz, és járándasz az én utaimban, és azt cselekedénded, a mi tetszik nékem, megőrizvén az én rendelésimet és parancsolatimat, a mint Dávid, az én szolgám cselekedett: én veled leszek, és építek néked állandó házat, a mint Dávidnak építettem, és néked adom az Izráelt. "
        },
        {
            "chapter": 11,
            "verse": 39,
            "name": "1 Kings 11:39",
            "text": "És megsanyargatom ezért a Dávid magvát: de még sem örökre. "
        },
        {
            "chapter": 11,
            "verse": 40,
            "name": "1 Kings 11:40",
            "text": "Igyekezik vala pedig Salamon megölni Jeroboámot; ezért felkelvén Jeroboám, futa Égyiptomba, Sésákhoz, az Égyiptombeli királyhoz, és ott volt Égyiptomban, Salamon haláláig. "
        },
        {
            "chapter": 11,
            "verse": 41,
            "name": "1 Kings 11:41",
            "text": "Salamonnak egyéb dolgai pedig és minden cselekedetei, a melyeket cselekedett, és bölcsesége avagy nem írattattak-é meg a Salamon cselekedeteiről írott könyvben? "
        },
        {
            "chapter": 11,
            "verse": 42,
            "name": "1 Kings 11:42",
            "text": "Az az idő pedig, a melyben uralkodott Salamon Jeruzsálemben az egész Izráelen: negyven esztendő. "
        },
        {
            "chapter": 11,
            "verse": 43,
            "name": "1 Kings 11:43",
            "text": "És elaluvék Salamon az ő atyáival, és eltemetteték az ő atyjának, Dávidnak városában. És Roboám, az ő fia uralkodék helyette.   "
        }
    ]
}