{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 11,
    "book_name": "1 Kings",
    "chapter": 20,
    "name": "1 Kings 20",
    "verses": [
        {
            "chapter": 20,
            "verse": 1,
            "name": "1 Kings 20:1",
            "text": " És Benhadád, Siria királya összegyűjté egész seregét, és harminczkét király volt ő vele és nagyon sok ló és szekér, és felméne és megszállá Samariát, és ostromolni kezdte azt."
        },
        {
            "chapter": 20,
            "verse": 2,
            "name": "1 Kings 20:2",
            "text": "És követeket küldött Akhábhoz, az Izráel királyához a városba;"
        },
        {
            "chapter": 20,
            "verse": 3,
            "name": "1 Kings 20:3",
            "text": "És azt izené néki: Azt mondja Benhadád: A te ezüstöd és aranyad az enyém, a te feleségeid is és a te szép fiaid is az enyémek."
        },
        {
            "chapter": 20,
            "verse": 4,
            "name": "1 Kings 20:4",
            "text": "És felele az Izráel királya, és monda: A mint megmondottad uram, király, tiéd vagyok mindenekkel, a melyeket bírok."
        },
        {
            "chapter": 20,
            "verse": 5,
            "name": "1 Kings 20:5",
            "text": "Megtérvén pedig a követek, mondának: Azt mondja Benhadád: Miután hozzád küldöttem, és azt izentem, hogy a te ezüstödet és aranyadat és a te feleségeidet és fiaidat add nékem;"
        },
        {
            "chapter": 20,
            "verse": 6,
            "name": "1 Kings 20:6",
            "text": "Azért holnap ilyenkor elküldöm az én szolgáimat hozzád, és felkutatják a te házadat, és a te szolgáid házait; és kezekhez veszik, a mi csak kedves előtted, és elhozzák."
        },
        {
            "chapter": 20,
            "verse": 7,
            "name": "1 Kings 20:7",
            "text": "Akkor egybehívá az Izráel királya mind az ország véneit, és monda: Vegyétek eszetekbe, és lássátok meg, minemű gonosz szándékkal van ez; mert hozzám küldött az én feleségeimért és gyermekeimért, ezüstömért és aranyomért, és meg nem tagadtam tőle."
        },
        {
            "chapter": 20,
            "verse": 8,
            "name": "1 Kings 20:8",
            "text": "És mondának néki a vének mindnyájan, és az egész nép: Ne engedj néki, és az ő akaratját be ne teljesítsd."
        },
        {
            "chapter": 20,
            "verse": 9,
            "name": "1 Kings 20:9",
            "text": "És ő monda a Benhadád követeinek: Mondjátok meg az én uramnak, a királynak: Mindazokat, a melyek felől először izentél a te szolgádnak, megcselekszem, de ezt a dolgot nem tehetem meg. Így elmenvén a követek, megmondák néki a választ."
        },
        {
            "chapter": 20,
            "verse": 10,
            "name": "1 Kings 20:10",
            "text": "Akkor hozzá külde Benhadád, és monda: Úgy cselekedjenek velem az istenek és úgy segéljenek, hogy Samariának minden pora sem elég, hogy a velem való nép közül mindeniknek csak egy-egy marokkal is jusson!"
        },
        {
            "chapter": 20,
            "verse": 11,
            "name": "1 Kings 20:11",
            "text": "És felele az Izráel királya, mondván: Mondjátok meg néki: Ne kérkedjék úgy, a ki fegyverbe öltözik, mint a ki már leveti a fegyvert!"
        },
        {
            "chapter": 20,
            "verse": 12,
            "name": "1 Kings 20:12",
            "text": "Meghallván pedig ezt a választ, mikor ő ivott a királyokkal a sátorokban, monda az ő szolgáinak: Vegyétek körül a várost! És azok körülvevék azt."
        },
        {
            "chapter": 20,
            "verse": 13,
            "name": "1 Kings 20:13",
            "text": "És ímé egy próféta méne Akhábhoz, az Izráel királyához, a ki ezt mondá: Azt mondja az Úr: Avagy nem láttad-é mindezt a nagy sokaságot: ímé e mai napon kezedbe adom azt, hogy megtudjad, hogy én vagyok az Úr!"
        },
        {
            "chapter": 20,
            "verse": 14,
            "name": "1 Kings 20:14",
            "text": "Monda pedig Akháb: Ki által? És felele: Azt mondja az Úr: A tartományok fejedelmeinek ifjai által. Akkor monda Akháb: Ki kezdje meg a harczot? És felele: Te!"
        },
        {
            "chapter": 20,
            "verse": 15,
            "name": "1 Kings 20:15",
            "text": "Megszámlálá azért a tartományok fejedelmeinek ifjait, a kik kétszázharminczketten voltak; ezekután megszámlálá mind az Izráel fiainak is minden népét, hétezer embert."
        },
        {
            "chapter": 20,
            "verse": 16,
            "name": "1 Kings 20:16",
            "text": "És elindulának délben. Benhadád pedig ott ivott a királyokkal a sátorokban, és lerészegedett ő és a harminczkét király, a ki segítségére jött vele."
        },
        {
            "chapter": 20,
            "verse": 17,
            "name": "1 Kings 20:17",
            "text": "És a tartományok fejedelmeinek ifjai vonultak ki legelőször. Benhadád pedig elkülde, és megmondották néki, ezt mondván: Valami férfiak jöttek ki Samariából!"
        },
        {
            "chapter": 20,
            "verse": 18,
            "name": "1 Kings 20:18",
            "text": "És monda: Akár békességért jöttek ki, fogjátok meg őket elevenen; akár viadalért jöttek ki, fogjátok el őket elevenen."
        },
        {
            "chapter": 20,
            "verse": 19,
            "name": "1 Kings 20:19",
            "text": "De mikor kivonultak a városból a tartományok fejedelmeinek ifjai és a sereg, a mely őket követte: "
        },
        {
            "chapter": 20,
            "verse": 20,
            "name": "1 Kings 20:20",
            "text": "Mindenik vágni kezdte azt, a ki eléje került, és elfutottak a Siriabeliek, az Izráel pedig kergette őket, és megfutott maga Benhadád, Siria királya is lovon a lovagokkal együtt."
        },
        {
            "chapter": 20,
            "verse": 21,
            "name": "1 Kings 20:21",
            "text": "És azután kivonult az Izráel királya, és megveré mind a lovagokat, mind a szekereket, és megveré a Siriabelieket nagy csapással. "
        },
        {
            "chapter": 20,
            "verse": 22,
            "name": "1 Kings 20:22",
            "text": "És méne az Izráel királyához egy próféta, és ezt mondá néki: Menj el, erősítsd meg magad, és vedd eszedbe és lásd meg, mit kelljen cselekedned, mert esztendő mulva ismét feljő Siria királya ellened."
        },
        {
            "chapter": 20,
            "verse": 23,
            "name": "1 Kings 20:23",
            "text": "A siriabeli király szolgái pedig mondának néki: A hegyeknek istenei az ő isteneik, azért győztek le bennünket; de vívjunk csak meg velök a síkon, és meglátod, ha le nem győzzük-é őket? "
        },
        {
            "chapter": 20,
            "verse": 24,
            "name": "1 Kings 20:24",
            "text": "És tedd ezt: Küldd el a királyokat, mindeniket a maga helyéről; és állíts hadnagyokat helyettök,"
        },
        {
            "chapter": 20,
            "verse": 25,
            "name": "1 Kings 20:25",
            "text": "És szervezz magadnak olyan sereget, mint az volt, a melyet elvesztettél, és olyan lovakat és szekereket, mint amazok voltak; és vívjunk meg velök a síkon, és meglátod, ha le nem győzzük-é őket? És engede az ő szavoknak, és akképen cselekedék."
        },
        {
            "chapter": 20,
            "verse": 26,
            "name": "1 Kings 20:26",
            "text": "Mikor azért az esztendő elmult, rendbeszedte Benhadád a Siriabelieket, és feljöve Afekbe, hogy hadakozzék az Izráel ellen."
        },
        {
            "chapter": 20,
            "verse": 27,
            "name": "1 Kings 20:27",
            "text": "De az Izráel fiai összeszámláltattak és elláttattak élelemmel, és eleikbe menének azoknak. Táborba szállván pedig az Izráel fiai, amazokhoz képest olyanok voltak, mint két kicsiny kecskenyájacska; míg a Siriabeliek ellepték a földet. "
        },
        {
            "chapter": 20,
            "verse": 28,
            "name": "1 Kings 20:28",
            "text": "Jött vala pedig egy Isten embere, és szóla az Izráel királyának, mondván: Azt mondja az Úr: Azért mert a Siriabeliek azt mondották, hogy csak a hegyeknek Istene az Úr, és nem a völgyeknek Istene is: mindezt a nagy sokaságot a te kezedbe adom, hogy megismerjétek, hogy én vagyok az Úr. "
        },
        {
            "chapter": 20,
            "verse": 29,
            "name": "1 Kings 20:29",
            "text": "És ott táboroztak egészen velök szemben hetednapig. A hetedik napon azután megütköztek, és az Izráel fiai levágtak a Siriabeliek közül egy nap százezer gyalogost. "
        },
        {
            "chapter": 20,
            "verse": 30,
            "name": "1 Kings 20:30",
            "text": "És a többiek elmenekültek Afek városába; de a falak rászakadtak a megmaradott huszonkétezer emberre, és Benhadád is elfutott és ott bolyongott a városban kamaráról-kamarára. "
        },
        {
            "chapter": 20,
            "verse": 31,
            "name": "1 Kings 20:31",
            "text": "És mondának néki az ő szolgái: Ímé hallottuk, hogy az Izráel házának királyai kegyelmes királyok, azért hadd öltözzünk zsákokba, és vessünk köteleket a mi nyakunkba, és menjünk ki az Izráel királyához, talán életben hagyja a te lelkedet."
        },
        {
            "chapter": 20,
            "verse": 32,
            "name": "1 Kings 20:32",
            "text": "És zsákokba öltözének, és köteleket vetének nyakokba, és elmenének az Izráel királyához, és mondának: A te szolgád, Benhadád, ezt mondja: Hagyd életben kérlek, az én lelkemet! És monda: Él-e még? én atyámfia ő! "
        },
        {
            "chapter": 20,
            "verse": 33,
            "name": "1 Kings 20:33",
            "text": "És a férfiak jó jelnek vették azt, és gyorsan megragadták a szót, és mondának: A te atyádfia Benhadád él. És monda: Menjetek, és hozzátok ide őt. Kijöve azért ő hozzá Benhadád, és felülteté őt az ő szekerébe,"
        },
        {
            "chapter": 20,
            "verse": 34,
            "name": "1 Kings 20:34",
            "text": "És monda néki: A városokat, a melyeket elvett volt az én atyám a te atyádtól, azokat visszaadom, és csinálj magadnak utczákat Damaskusban, mint az én atyám csinált volt Samariában; én ezzel a kötéssel bocsátlak el téged. És szövetséget kötött vele, és elbocsátá őt."
        },
        {
            "chapter": 20,
            "verse": 35,
            "name": "1 Kings 20:35",
            "text": "Egy férfiú pedig a próféták fiai közül monda az ő felebarátjának az Úr beszéde szerint: Verj meg engem kérlek; de ez nem akará őt megverni."
        },
        {
            "chapter": 20,
            "verse": 36,
            "name": "1 Kings 20:36",
            "text": "Akkor monda néki: Azért, mert nem engedtél az Úr szavának: ímé mihelyt én tőlem elmégy, megöl téged az oroszlán. És a mikor elment ő tőle, találá őt egy oroszlán, és megölé. "
        },
        {
            "chapter": 20,
            "verse": 37,
            "name": "1 Kings 20:37",
            "text": "Talála azután más férfiat, a kinek monda: Kérlek, verj meg engem. És megveré az annyira, hogy megsebesítette."
        },
        {
            "chapter": 20,
            "verse": 38,
            "name": "1 Kings 20:38",
            "text": "És elméne a próféta, és az útfélen a király elé álla és elváltoztatá magát szemeit bekötözvén."
        },
        {
            "chapter": 20,
            "verse": 39,
            "name": "1 Kings 20:39",
            "text": "Mikor pedig arra ment el a király, kiálta a királyhoz, és monda: A te szolgád kiment volt a hadba, és ímé egy férfiú eljövén, hoza én hozzám egy férfiút, és monda: Őrizd meg ezt a férfiút; ha elszaladánd, meg kell halnod érette, vagy egy tálentom ezüstöt fizetsz."
        },
        {
            "chapter": 20,
            "verse": 40,
            "name": "1 Kings 20:40",
            "text": "És mialatt a te szolgádnak itt és amott dolga volt, az az ember már nem volt. És monda néki az Izráel királya: Az a te ítéleted; magad akartad."
        },
        {
            "chapter": 20,
            "verse": 41,
            "name": "1 Kings 20:41",
            "text": "És mindjárt elvevé a kötést az ő szeméről, és megismeré őt az Izráel királya, hogy a próféták közül való."
        },
        {
            "chapter": 20,
            "verse": 42,
            "name": "1 Kings 20:42",
            "text": "És monda néki: Ezt mondja az Úr: Mert elbocsátottad kezedből a férfiút, a kit én halálra szántam, azért lelked lészen lelkéért, és néped népéért. "
        },
        {
            "chapter": 20,
            "verse": 43,
            "name": "1 Kings 20:43",
            "text": "És házához méne az Izráel királya szomorú és megbúsult szívvel, és méne Samariába.  "
        }
    ]
}