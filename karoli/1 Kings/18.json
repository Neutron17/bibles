{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 11,
    "book_name": "1 Kings",
    "chapter": 18,
    "name": "1 Kings 18",
    "verses": [
        {
            "chapter": 18,
            "verse": 1,
            "name": "1 Kings 18:1",
            "text": " És lőn sok idő multán, a harmadik esztendőben, az Úrnak beszéde Illéshez, mondván: Menj el, mutasd meg magadat Akhábnak, és esőt adok a föld színére. "
        },
        {
            "chapter": 18,
            "verse": 2,
            "name": "1 Kings 18:2",
            "text": "És elméne Illés, hogy megmutassa magát Akhábnak. Nagy éhség volt pedig Samariában. "
        },
        {
            "chapter": 18,
            "verse": 3,
            "name": "1 Kings 18:3",
            "text": "És Akháb hivatá Abdiást, a ki az ő házának gondviselője volt. (Abdiás pedig felette igen féli vala az Urat; "
        },
        {
            "chapter": 18,
            "verse": 4,
            "name": "1 Kings 18:4",
            "text": "Mert mikor Jézabel megölette az Úr prófétáit, Abdiás száz prófétát vett oltalmába, és rejtette el ötvenenként egy-egy barlangba, és ott táplálta őket kenyérrel és vízzel)."
        },
        {
            "chapter": 18,
            "verse": 5,
            "name": "1 Kings 18:5",
            "text": "És monda Akháb Abdiásnak: Menj el az országba szerén-szerte a vizek forrásaihoz és a patakokhoz, hogyha valami füvet találhatnánk, hogy a lovakat és öszvéreket megtarthatnánk életben, és ne hagynánk a barmokat mindenestől elpusztulni. "
        },
        {
            "chapter": 18,
            "verse": 6,
            "name": "1 Kings 18:6",
            "text": "Eloszták azért magok közt a földet, a melyen kiki elmenjen. Akháb egyedül ment az egyik úton, és Abdiás is egyedül ment a másik úton."
        },
        {
            "chapter": 18,
            "verse": 7,
            "name": "1 Kings 18:7",
            "text": "És mikor Abdiás az úton ment, ímé Illés előtalálá őt, és mikor felismerte őt, arczra borula és monda: Nem te vagy-é az, uram, Illés?"
        },
        {
            "chapter": 18,
            "verse": 8,
            "name": "1 Kings 18:8",
            "text": "Felele néki: Én vagyok; menj el, mondd meg a te uradnak: Ímé itt van Illés. "
        },
        {
            "chapter": 18,
            "verse": 9,
            "name": "1 Kings 18:9",
            "text": "Ő pedig monda: Mit vétettem ellened, hogy a te szolgádat Akháb kezébe akarod adni, hogy megöljön engem?"
        },
        {
            "chapter": 18,
            "verse": 10,
            "name": "1 Kings 18:10",
            "text": "Él az Úr a te Istened: nincs sem nemzetség, sem ország, a hova el nem küldött volna az én uram, hogy megkeressen téged. És ha azt mondották: Nincs itt! az országot és a népet megesküdtette, hogy téged csakugyan nem találtak meg."
        },
        {
            "chapter": 18,
            "verse": 11,
            "name": "1 Kings 18:11",
            "text": "És most te azt mondod: Menj el, mondd meg a te uradnak: Ímé itt van Illés."
        },
        {
            "chapter": 18,
            "verse": 12,
            "name": "1 Kings 18:12",
            "text": "Ha most elmegyek tőled, téged pedig olyan helyre ragad el az Úrnak Lelke, a melyet én nem tudok, és én elmegyek, hogy megmondjam Akhábnak, és ha ő téged nem talál meg, engem öl meg; pedig a te szolgád féli az Urat gyermekségétől fogva."
        },
        {
            "chapter": 18,
            "verse": 13,
            "name": "1 Kings 18:13",
            "text": "Nem mondották-é meg az én uramnak, mit cselekedtem, mikor Jézabel megölette az Úr prófétáit? hogy hogyan rejtettem el az Úr prófétái közül száz férfiút ötvenenként egy-egy barlangba és tápláltam őket kenyérrel és vízzel. "
        },
        {
            "chapter": 18,
            "verse": 14,
            "name": "1 Kings 18:14",
            "text": "És te mégis azt mondod: Menj el és mondd meg a te uradnak: Ímé itt van Illés; hogy megöljön engemet."
        },
        {
            "chapter": 18,
            "verse": 15,
            "name": "1 Kings 18:15",
            "text": "És felele Illés: Él a Seregeknek Ura, a ki előtt állok: e mai napon megmutatom magamat néki. "
        },
        {
            "chapter": 18,
            "verse": 16,
            "name": "1 Kings 18:16",
            "text": "Elméne azért Abdiás Akháb eleibe, és megjelenté ezt néki, és eleibe méne Akháb Illésnek."
        },
        {
            "chapter": 18,
            "verse": 17,
            "name": "1 Kings 18:17",
            "text": "És mikor meglátta Akháb Illést, monda Akháb néki: Te vagy-é az Izráel megháborítója? "
        },
        {
            "chapter": 18,
            "verse": 18,
            "name": "1 Kings 18:18",
            "text": "Ő pedig monda: Nem én háborítottam meg az Izráelt, hanem te és a te atyád háza, azzal, hogy elhagytátok az Úrnak parancsolatait, és a Baál után jártatok. "
        },
        {
            "chapter": 18,
            "verse": 19,
            "name": "1 Kings 18:19",
            "text": "Most azért küldj el, gyűjtsd hozzám az egész Izráelt a Kármel hegyre, és a Baál négyszázötven prófétáját, és az Aserának négyszáz prófétáját, a kik a Jézabel asztaláról élnek. "
        },
        {
            "chapter": 18,
            "verse": 20,
            "name": "1 Kings 18:20",
            "text": "És elkülde Akháb mind az egész Izráel fiaihoz, és egybegyűjté a prófétákat a Kármel hegyre. "
        },
        {
            "chapter": 18,
            "verse": 21,
            "name": "1 Kings 18:21",
            "text": " És odamenvén Illés az egész sokasághoz, monda: Meddig sántikáltok kétfelé? Ha az Úr az Isten, kövessétek őt; ha pedig Baál, kövessétek azt. És nem felelt néki a nép csak egy szót sem. "
        },
        {
            "chapter": 18,
            "verse": 22,
            "name": "1 Kings 18:22",
            "text": "Akkor monda Illés a népnek: Én maradtam meg csak egyedül az Úr prófétái közül; míg a Baál prófétái négyszázötvenen vannak; "
        },
        {
            "chapter": 18,
            "verse": 23,
            "name": "1 Kings 18:23",
            "text": "Adjatok azért nékünk két tulkot, és ők válaszszák magoknak az egyik tulkot, a melyet vagdaljanak darabokra, és rakják a fákra; de tüzet ne tegyenek alája; én pedig a másikat készítem el, a melyet a fákra rakok, de tüzet én sem teszek alája."
        },
        {
            "chapter": 18,
            "verse": 24,
            "name": "1 Kings 18:24",
            "text": "Akkor hívjátok segítségül a ti istenteknek nevét, és én is segítségül hívom az Úrnak nevét; és a mely isten tűz által felel, az az Isten. És felelvén az egész sokaság, monda: Jó lesz!"
        },
        {
            "chapter": 18,
            "verse": 25,
            "name": "1 Kings 18:25",
            "text": "És monda Illés a Baál prófétáinak: Válaszszátok el magatoknak az egyik tulkot, és készítsétek el ti először; mert ti többen vagytok, és hívjátok segítségül a ti istenteknek nevét, de tüzet ne tegyetek alája."
        },
        {
            "chapter": 18,
            "verse": 26,
            "name": "1 Kings 18:26",
            "text": "És vevék a tulkot, a melyet nékik adott, és azt elkészíték, és segítségül hívák a Baálnak nevét reggeltől fogva délig, mondván: Baál! hallgass meg minket! De nem jött szó, sem felelet. És ott sántikáltak az oltár körül, a melyet készítettek."
        },
        {
            "chapter": 18,
            "verse": 27,
            "name": "1 Kings 18:27",
            "text": "Mikor pedig már dél lett, elkezdte őket gúnyolni Illés, azt mondván: Kiáltsatok hangosabban, hiszen isten! Talán elmélkedik, vagy félrement, vagy úton van, vagy talán aluszik, és felserken."
        },
        {
            "chapter": 18,
            "verse": 28,
            "name": "1 Kings 18:28",
            "text": "És elkezdtek hangosan kiabálni és az ő szokásuk szerint késekkel és borotvákkal metélték magokat, míg csak ki nem csordult a vérök. "
        },
        {
            "chapter": 18,
            "verse": 29,
            "name": "1 Kings 18:29",
            "text": "Mikor pedig a dél elmúlt, prófétálni kezdtek egész az esteli áldozatig; de akkor sem lett se szó, se felelet, se meghallgattatás."
        },
        {
            "chapter": 18,
            "verse": 30,
            "name": "1 Kings 18:30",
            "text": "Akkor monda Illés az egész sokaságnak: Jőjjetek én hozzám. És hozzá méne az egész sokaság, és megépíté az Úr oltárát, a mely leromboltatott volt."
        },
        {
            "chapter": 18,
            "verse": 31,
            "name": "1 Kings 18:31",
            "text": "És vőn Illés tizenkét követ, a Jákób fiai nemzetségeinek száma szerint, a kiknek az Isten azt mondotta volt: Izráel legyen a te neved; "
        },
        {
            "chapter": 18,
            "verse": 32,
            "name": "1 Kings 18:32",
            "text": "És oltárt építe a kövekből az Úr nevében, és egy árkot húzott az oltár körül, a melybe két véka vetni való mag férne."
        },
        {
            "chapter": 18,
            "verse": 33,
            "name": "1 Kings 18:33",
            "text": "És oda készíté a fát, és felvagdalá a tulkot, és felraká azt a fára;"
        },
        {
            "chapter": 18,
            "verse": 34,
            "name": "1 Kings 18:34",
            "text": "És monda: Töltsetek meg négy vedret vízzel, és öntsétek az égőáldozatra és a fára. Monda ismét: Tegyétek ezt még egyszer! És másodszor is azt tevék. Monda még is: Harmadszor is tegyétek meg! És harmadszor is azt mívelék;"
        },
        {
            "chapter": 18,
            "verse": 35,
            "name": "1 Kings 18:35",
            "text": "Úgy, hogy a víz lecsurgott az oltárról, és még az árok is tele lett vízzel. "
        },
        {
            "chapter": 18,
            "verse": 36,
            "name": "1 Kings 18:36",
            "text": "És a mikor eljött az esteli áldozás ideje, oda lépett Illés próféta, és monda: Óh Uram, Ábrahámnak, Izsáknak és Izráelnek Istene, hadd ismerjék meg e mai napon, hogy te vagy az Isten az Izráelben, és hogy én a te szolgád vagyok, és hogy mindezeket a te parancsolatodból cselekedtem. "
        },
        {
            "chapter": 18,
            "verse": 37,
            "name": "1 Kings 18:37",
            "text": "Hallgass meg engem, Uram, hallgass meg engem, hogy tudja meg e nép, hogy te, az Úr vagy az Isten, és te fordítod vissza az ő szívöket!"
        },
        {
            "chapter": 18,
            "verse": 38,
            "name": "1 Kings 18:38",
            "text": "Akkor alászálla az Úr tüze, és megemészté az égőáldozatot, a fát, a köveket és a port, és felnyalta a vizet, a mely az árokban volt. "
        },
        {
            "chapter": 18,
            "verse": 39,
            "name": "1 Kings 18:39",
            "text": "Mikor ezt látta az egész sokaság, arczra borult, és monda: Az Úr az Isten! az Úr az Isten! "
        },
        {
            "chapter": 18,
            "verse": 40,
            "name": "1 Kings 18:40",
            "text": "És monda Illés nékik: Fogjátok meg a Baál prófétáit; senki el ne szaladjon közülök! És megfogák őket, és alávivé őket Illés a Kison patakja mellé, és megölé ott őket. "
        },
        {
            "chapter": 18,
            "verse": 41,
            "name": "1 Kings 18:41",
            "text": "Akkor monda Illés Akhábnak: Eredj fel, egyél és igyál, mert nagy esőnek zúgása hallszik."
        },
        {
            "chapter": 18,
            "verse": 42,
            "name": "1 Kings 18:42",
            "text": "És felment Akháb, hogy egyék és igyék. Illés pedig felment a Kármel hegy tetejére, és leborula a földre, és az ő orczáját az ő két térde közé tevé;"
        },
        {
            "chapter": 18,
            "verse": 43,
            "name": "1 Kings 18:43",
            "text": "És monda az ő szolgájának: Menj fel, és nézz a tenger felé. És felment, és arrafelé nézett, és monda: Nincsen semmi. És monda Illés: Menj vissza hétszer. "
        },
        {
            "chapter": 18,
            "verse": 44,
            "name": "1 Kings 18:44",
            "text": "És lőn hetedúttal, monda a szolga: Ímé egy kis felhőcske, mint egy embernek a tenyere, jő fel a tengerből. Akkor monda: Menj fel, mondd meg Akhábnak: Fogj be és menj le, hogy meg ne késleljen az eső."
        },
        {
            "chapter": 18,
            "verse": 45,
            "name": "1 Kings 18:45",
            "text": "És lőn azonközben, hogy besötétedett az ég a fellegektől és a széltől, és nagy eső lett. Akháb pedig szekérre ült és elment Jezréelbe. "
        },
        {
            "chapter": 18,
            "verse": 46,
            "name": "1 Kings 18:46",
            "text": "És lőn az Úr keze Illésen, és felövezvén az ő derekát, még Akháb előtt futott el Jezréel felé.  "
        }
    ]
}