{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 11,
    "book_name": "1 Kings",
    "chapter": 3,
    "name": "1 Kings 3",
    "verses": [
        {
            "chapter": 3,
            "verse": 1,
            "name": "1 Kings 3:1",
            "text": " Sógorságot szerze azután Salamon a Faraóval, az Égyiptombeli királylyal; és elvevé a Faraó leányát, és hozá Dávidnak városába, míg elvégezé az ő házának és az Úr házának építését és Jeruzsálemnek kőfalát köröskörül. "
        },
        {
            "chapter": 3,
            "verse": 2,
            "name": "1 Kings 3:2",
            "text": "De a nép áldozik vala a magas helyeken; mert nem építtetett vala ház az Úr nevének mind ez ideig. "
        },
        {
            "chapter": 3,
            "verse": 3,
            "name": "1 Kings 3:3",
            "text": "Szereté pedig Salamon az Urat, járván Dávidnak, az ő atyjának parancsolatiban, kivéve, hogy a magas helyeken áldozott, és ott tömjénezett. "
        },
        {
            "chapter": 3,
            "verse": 4,
            "name": "1 Kings 3:4",
            "text": "És mikor Gibeonba ment a király, hogy ott áldozzék, mert ott volt a nagy magaslat, és Salamon azon az oltáron áldozott égőáldozatul ezer barmot:  "
        },
        {
            "chapter": 3,
            "verse": 5,
            "name": "1 Kings 3:5",
            "text": " Megjelenék Gibeonban az Úr Salamonnak azon éjjel álmában, és monda az Isten: Kérj, a mit akarsz, hogy adjak néked. "
        },
        {
            "chapter": 3,
            "verse": 6,
            "name": "1 Kings 3:6",
            "text": "És monda Salamon: Te a te szolgáddal, az én atyámmal, Dáviddal nagy irgalmasságot cselekedtél, a miképen ő is járt előtted híven, igazán és hozzád egyenes szívvel, és megtartottad néki ezt a nagy irgalmasságot, hogy néki fiat adtál, a ki az ő királyi székében ül, a mint e mai napon megtetszik. "
        },
        {
            "chapter": 3,
            "verse": 7,
            "name": "1 Kings 3:7",
            "text": "És most, óh én Uram Istenem, te tetted a te szolgádat királylyá, Dávid, az én atyám helyett. Én pedig kicsiny gyermek vagyok, nem tudok kimenni és bejönni."
        },
        {
            "chapter": 3,
            "verse": 8,
            "name": "1 Kings 3:8",
            "text": "És a te szolgád a te néped között van, a melyet te magadnak választottál, nagy nép ez, a mely meg nem számláltathatik, meg sem írattathatik a sokaság miatt. "
        },
        {
            "chapter": 3,
            "verse": 9,
            "name": "1 Kings 3:9",
            "text": "Adj azért a te szolgádnak értelmes szívet, hogy tudja ítélni a te népedet, és tudjon választást tenni a jó és gonosz között; mert kicsoda kormányozhatja ezt a te nagy népedet? "
        },
        {
            "chapter": 3,
            "verse": 10,
            "name": "1 Kings 3:10",
            "text": "És tetszék e beszéd az Úrnak, hogy Salamon ilyen dolgot kért."
        },
        {
            "chapter": 3,
            "verse": 11,
            "name": "1 Kings 3:11",
            "text": "Monda azért az Isten néki: Mivelhogy ezt kérted tőlem, és nem kértél magadnak hosszú életet, sem nem kértél gazdagságot, sem pedig nem kérted a te ellenségidnek lelkét; hanem bölcseséget kértél az ítélettételre:"
        },
        {
            "chapter": 3,
            "verse": 12,
            "name": "1 Kings 3:12",
            "text": "Ímé a te beszéded szerint cselekszem, ímé adok néked bölcs és értelmes szívet, úgy hogy hozzád hasonló nem volt te előtted, és utánad sem támad olyan, mint te. "
        },
        {
            "chapter": 3,
            "verse": 13,
            "name": "1 Kings 3:13",
            "text": "Sőt még a mit nem kértél, azt is megadom néked, gazdagságot és dicsőséget: úgy hogy a királyok között nem lesz hozzád hasonló senki minden te idődben. "
        },
        {
            "chapter": 3,
            "verse": 14,
            "name": "1 Kings 3:14",
            "text": "És ha az én útaimon járándasz, megőrizvén az én végzéseimet és parancsolatimat, a miképen járt a te atyád, Dávid: meghosszabbítom életed idejét. "
        },
        {
            "chapter": 3,
            "verse": 15,
            "name": "1 Kings 3:15",
            "text": "És mikor felserkent Salamon, ímé álom volt. És méne Jeruzsálembe, és álla az Úr szövetségének ládája elé, és áldozék egészen égőáldozatokat, és készíte hálaáldozatokat, és szerze nagy lakomát minden szolgáinak.  "
        },
        {
            "chapter": 3,
            "verse": 16,
            "name": "1 Kings 3:16",
            "text": " Abban az időben jött a királyhoz két parázna asszony, és megálla ő előtte."
        },
        {
            "chapter": 3,
            "verse": 17,
            "name": "1 Kings 3:17",
            "text": "És monda az egyik asszony: Kérlek uram, én és ez az asszony egy házban laktunk, és szültem ő nála abban a házban."
        },
        {
            "chapter": 3,
            "verse": 18,
            "name": "1 Kings 3:18",
            "text": "És harmadnappal az én szülésem után, ez az asszony is szült, és együtt valánk, senki idegen nem volt velünk a házban, hanem csak mi ketten valánk abban a házban."
        },
        {
            "chapter": 3,
            "verse": 19,
            "name": "1 Kings 3:19",
            "text": "És ennek az asszonynak éjszaka meghalt a fia: mert ráfeküdt."
        },
        {
            "chapter": 3,
            "verse": 20,
            "name": "1 Kings 3:20",
            "text": "És felkelt éjfélkor, és elvitte az én fiamat mellőlem, mert a te szolgálóleányod aludt, és azt maga mellé fekteté, míg az ő meghalt fiát én mellém fektette."
        },
        {
            "chapter": 3,
            "verse": 21,
            "name": "1 Kings 3:21",
            "text": "Mikor pedig hajnalban felkeltem, hogy megszoptassam az én fiamat: ímé, megholt; de reggel jól megnézegetvén, látám, hogy az nem az én fiam, a kit én szültem."
        },
        {
            "chapter": 3,
            "verse": 22,
            "name": "1 Kings 3:22",
            "text": "Monda pedig a másik asszony: Nem úgy van, az én fiam az, a ki él, a te fiad pedig az, a ki meghalt. Amaz viszont monda: Nem, hanem a te fiad az, a ki meghalt, és az én fiam az, a ki él. És ekképen versengettek a király előtt."
        },
        {
            "chapter": 3,
            "verse": 23,
            "name": "1 Kings 3:23",
            "text": "Akkor monda a király: Ez azt mondja: Ez az én fiam, a ki él, és a te fiad az, a ki meghalt; amaz meg ezt mondja: Semmiképen nem, hanem a te fiad az, a ki meghalt, és az én fiam az, a ki él."
        },
        {
            "chapter": 3,
            "verse": 24,
            "name": "1 Kings 3:24",
            "text": "És monda a király: Hozzatok nékem kardot! És mikor oda hozák a kardot a király elé,"
        },
        {
            "chapter": 3,
            "verse": 25,
            "name": "1 Kings 3:25",
            "text": "Monda a király: Vágjátok két részre az eleven gyermeket, és adjátok az egyik részt egyiknek, a másikat pedig a másiknak."
        },
        {
            "chapter": 3,
            "verse": 26,
            "name": "1 Kings 3:26",
            "text": "Ekkor monda az az asszony, a kié vala az élő gyermek, a királynak, mert megindult szíve gyermekén: Kérlek, uram, adjátok néki az élő gyermeket, és ne öljétek meg őt. A másik pedig azt mondja vala. Se enyim, se tied ne legyen; vágjátok ketté. "
        },
        {
            "chapter": 3,
            "verse": 27,
            "name": "1 Kings 3:27",
            "text": "Akkor felele a király, és monda: Adjátok amannak az élő gyermeket, és meg ne öljétek azt, mert az az ő anyja."
        },
        {
            "chapter": 3,
            "verse": 28,
            "name": "1 Kings 3:28",
            "text": "És mikor hallotta az egész Izráel ezt az ítéletet, a melyet tett vala a király, félék a királynak orczáját, mert látták, hogy Isten bölcsesége van az ő szívében az ítélettételre.   "
        }
    ]
}