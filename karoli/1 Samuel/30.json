{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 9,
    "book_name": "1 Samuel",
    "chapter": 30,
    "name": "1 Samuel 30",
    "verses": [
        {
            "chapter": 30,
            "verse": 1,
            "name": "1 Samuel 30:1",
            "text": " És történt, hogy a mikor Dávid harmadnapon embereivel Siklágba megérkezék, ímé az Amálekiták betörének a déli vidékre és Siklágba, és leverték Siklágot, és felégették azt tűzzel."
        },
        {
            "chapter": 30,
            "verse": 2,
            "name": "1 Samuel 30:2",
            "text": "És fogságba hurczolák az asszonyokat, a kik benne valának, kicsinytől fogva nagyig; senkit sem öltek meg, hanem elhurczolták, és elmentek az ő útjokra."
        },
        {
            "chapter": 30,
            "verse": 3,
            "name": "1 Samuel 30:3",
            "text": "Mikor azért Dávid embereivel együtt a városba érkezék; ímé az tűzzel felégettetett vala, feleségeik, fiaik és leányaik pedig fogságba hurczoltattak."
        },
        {
            "chapter": 30,
            "verse": 4,
            "name": "1 Samuel 30:4",
            "text": "Akkor Dávid és a nép, a mely ő vele volt, felkiáltának és annyira sírának, hogy végre erejök sem volt a sírásra."
        },
        {
            "chapter": 30,
            "verse": 5,
            "name": "1 Samuel 30:5",
            "text": "Dávidnak két felesége is fogságba hurczoltatott, a Jezréelből való Ahinoám és a Kármelből való Abigail, a Nábál felesége."
        },
        {
            "chapter": 30,
            "verse": 6,
            "name": "1 Samuel 30:6",
            "text": "És Dávid igen nagy szorultságba juta, mert a nép arról beszélt, hogy megkövezi őt, mivel az egész nép lelke elkeseredett fiaik és leányaik miatt. Dávid azonban megerősíté magát az Úrban, az ő Istenében."
        },
        {
            "chapter": 30,
            "verse": 7,
            "name": "1 Samuel 30:7",
            "text": "És monda Dávid Abjáthár papnak, az Akhimélek fiának: Hozd ide nékem az efódot. És Abjáthár oda vivé az efódot Dávidhoz."
        },
        {
            "chapter": 30,
            "verse": 8,
            "name": "1 Samuel 30:8",
            "text": "És megkérdezé Dávid az Urat, mondván: Üldözzem-é ezt a sereget? Utólérem-é őket? És monda néki: Üldözzed, mert bizonyosan utóléred, és szabadulást szerzesz."
        },
        {
            "chapter": 30,
            "verse": 9,
            "name": "1 Samuel 30:9",
            "text": "Elméne azért Dávid, ő és az a hatszáz ember, a kik vele valának. És mikor a Bésor patakához jutának, ott a népnek egy része megállott."
        },
        {
            "chapter": 30,
            "verse": 10,
            "name": "1 Samuel 30:10",
            "text": "Dávid azonban négyszáz emberrel tovább üldözé az ellenséget; kétszáz ember pedig ott megállott, mivel fáradtabbak valának, mintsem hogy a Bésor patakán átkelhettek volna."
        },
        {
            "chapter": 30,
            "verse": 11,
            "name": "1 Samuel 30:11",
            "text": "És találának a mezőn egy égyiptomi embert, a kit Dávidhoz vivének, és adának néki kenyeret, hogy egyék, és megitatták őt vízzel."
        },
        {
            "chapter": 30,
            "verse": 12,
            "name": "1 Samuel 30:12",
            "text": "És adának néki egy csomó száraz fügét és két kötés aszuszőlőt; és miután evett, magához tért, mert három nap és három éjjel sem kenyeret nem evett, sem vizet nem ivott."
        },
        {
            "chapter": 30,
            "verse": 13,
            "name": "1 Samuel 30:13",
            "text": "És monda néki Dávid: Ki embere vagy te, és honnan való vagy? Ő pedig monda: Égyiptomi ifjú vagyok, egy Amálekita embernek szolgája, és elhagyott engem az én uram, mivel megbetegedtem immár ma harmadnapja."
        },
        {
            "chapter": 30,
            "verse": 14,
            "name": "1 Samuel 30:14",
            "text": "Mi törtünk be a Kréteusok déli vidékére, és oda, a mely Júdáé, és Kálebnek déli vidékére; és Siklágot felégettük tűzzel. "
        },
        {
            "chapter": 30,
            "verse": 15,
            "name": "1 Samuel 30:15",
            "text": "És Dávid monda néki: Elvezetsz-é minket ahhoz a sereghez? És ő monda: Esküdjél meg nékem az Istenre, hogy nem ölsz meg engem, sem az én uramnak kezébe át nem adsz, és én elvezetlek téged ahhoz a sereghez."
        },
        {
            "chapter": 30,
            "verse": 16,
            "name": "1 Samuel 30:16",
            "text": "Elvezeté azért őket; és ímé, azok elszéledének az egész vidéken, és evének, ivának és tánczolának az igen nagy zsákmány felett, a melyet a Filiszteusok tartományából és Júda tartományából hozának."
        },
        {
            "chapter": 30,
            "verse": 17,
            "name": "1 Samuel 30:17",
            "text": "És vágta őket Dávid alkonyattól fogva másnap estvéig, és senki sem menekült meg közülök, hanem csak négyszáz ifjú ember, a kik tevékre ülének és elfutának."
        },
        {
            "chapter": 30,
            "verse": 18,
            "name": "1 Samuel 30:18",
            "text": "És mindent megszabadított Dávid, valamit elvittek az Amálekiták; az ő két feleségét is megszabadítá Dávid."
        },
        {
            "chapter": 30,
            "verse": 19,
            "name": "1 Samuel 30:19",
            "text": "És semmijök sem hiányzott, sem kicsiny, sem nagy, sem fiaik, sem leányaik, a zsákmányból sem és mindabból, a mit elvittek tőlük; Dávid mindent visszahozott."
        },
        {
            "chapter": 30,
            "verse": 20,
            "name": "1 Samuel 30:20",
            "text": "És elvivé Dávid mind a juhokat és barmokat, melyeket tulajdon barmuk előtt hajtának, és azt mondják vala: Ez a Dávid zsákmánya!"
        },
        {
            "chapter": 30,
            "verse": 21,
            "name": "1 Samuel 30:21",
            "text": "Midőn pedig Dávid ahhoz a kétszáz emberhez érkezék, a kik fáradtabbak valának, minthogy Dávidot követhették volna, és ott hagyta őket a Bésor patakjánál: kimenének Dávid elé és a nép elé, a mely vele volt. Dávid pedig a néphez közeledék, és köszönté őket békességgel."
        },
        {
            "chapter": 30,
            "verse": 22,
            "name": "1 Samuel 30:22",
            "text": "Akkor mondának mind azok közül, a kik Dáviddal elmenének, így szólván: Minthogy mind a gonosz emberek és Béliál emberei nem jöttek el velünk, semmit se adjunk nékik a zsákmányból, a melyet visszaszereztünk, hanem csak kinek-kinek a maga feleségét és gyermekeit, azokat vigyék el, és menjenek el."
        },
        {
            "chapter": 30,
            "verse": 23,
            "name": "1 Samuel 30:23",
            "text": "Dávid azonban így szóla: Ne cselekedjetek így, atyámfiai, azzal, a mit az Úr adott nékünk; ő oltalmazott minket és adá kezünkbe a sereget, a mely ellenünk jött vala."
        },
        {
            "chapter": 30,
            "verse": 24,
            "name": "1 Samuel 30:24",
            "text": "Vajjon kicsoda engedhetne néktek ebben a dologban? Sőt inkább, a mekkora annak a része, a ki elment a harczba, akkora legyen annak is a része, a ki a holminál marada; egyenlőképen osztozzanak."
        },
        {
            "chapter": 30,
            "verse": 25,
            "name": "1 Samuel 30:25",
            "text": "És úgy történt ez attól a naptól fogva azután is; törvénynyé és szokássá tette ezt Izráelben mind e mai napig."
        },
        {
            "chapter": 30,
            "verse": 26,
            "name": "1 Samuel 30:26",
            "text": "Mikor pedig Dávid Siklágba érkezék, külde a zsákmányból Júda véneinek, az ő barátainak, mondván: Ímé az Úr ellenségeinek zsákmányából való ajándék számotokra."
        },
        {
            "chapter": 30,
            "verse": 27,
            "name": "1 Samuel 30:27",
            "text": "Azoknak tudniillik, a kik Béthelben, a kik dél felé Rámóthban, és a kik Jathirban laknak;"
        },
        {
            "chapter": 30,
            "verse": 28,
            "name": "1 Samuel 30:28",
            "text": "A kik Aroerben, a kik Sifmótban és a kik Estemoában laknak;"
        },
        {
            "chapter": 30,
            "verse": 29,
            "name": "1 Samuel 30:29",
            "text": "A kik Rákálban, a kik a Jerakhméeliták városaiban és a kik a Kéneusok városaiban laknak;"
        },
        {
            "chapter": 30,
            "verse": 30,
            "name": "1 Samuel 30:30",
            "text": "A kik Hormában, a kik Kor-Asánban és a kik Athákban laknak;"
        },
        {
            "chapter": 30,
            "verse": 31,
            "name": "1 Samuel 30:31",
            "text": "A kik Hebronban és mindazon helyeken, a hol Dávid embereivel megfordult vala.  "
        }
    ]
}