{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 9,
    "book_name": "1 Samuel",
    "chapter": 29,
    "name": "1 Samuel 29",
    "verses": [
        {
            "chapter": 29,
            "verse": 1,
            "name": "1 Samuel 29:1",
            "text": " Akkor a Filiszteusok összegyűjték minden seregeiket Afeknél; Izráel pedig tábort jár vala a forrásnál, mely Jezréel mellett van. "
        },
        {
            "chapter": 29,
            "verse": 2,
            "name": "1 Samuel 29:2",
            "text": "És a Filiszteusok vezérei kivonulának, ki százzal, ki ezerrel, Dávid pedig és az ő emberei hátul menének Ákhissal."
        },
        {
            "chapter": 29,
            "verse": 3,
            "name": "1 Samuel 29:3",
            "text": "És mondának a Filiszteusok vezérei: Mit akarnak ezek a zsidók? És monda Ákhis a Filiszteusok vezéreinek: Avagy nem ez-é Dávid, Saulnak, az Izráel királyának szolgája, a ki már napok óta, sőt évek óta nálam van, és nem találtam benne semmi rosszat attól a naptól fogva, hogy átjött, a mai napig."
        },
        {
            "chapter": 29,
            "verse": 4,
            "name": "1 Samuel 29:4",
            "text": "De megharaguvának ő reá a Filiszteusok vezérei, és mondának néki a Filiszteusok vezérei: Küldd vissza ezt az embert, hogy térjen vissza a helyére oda, a melyet rendeltél néki, és ne jőjjön el mi velünk a harczba, hogy ellenünk ne forduljon a harczban; mert ugyan mivel tehetné magát kedvesebbé ura előtt, hacsak nem ezeknek a vitézeknek fejeivel?"
        },
        {
            "chapter": 29,
            "verse": 5,
            "name": "1 Samuel 29:5",
            "text": "Avagy nem ez-é Dávid, a kiről így énekelnek a körtánczban: Megverte Saul az ő ezerét, és Dávid is az ő tízezerét?"
        },
        {
            "chapter": 29,
            "verse": 6,
            "name": "1 Samuel 29:6",
            "text": "Szólítá azért Ákhis Dávidot, és monda néki: Él az Úr, hogy te becsületes vagy, és kedves előttem mind kimenésed, mind bejövésed velem a táborba, mert semmi rosszat nem találtam benned attól a naptól fogva, hogy hozzám jöttél, e mai napig; de a vezérek előtt nem vagy kedves."
        },
        {
            "chapter": 29,
            "verse": 7,
            "name": "1 Samuel 29:7",
            "text": "Most azért térj vissza, és menj el békességben, és semmit se cselekedjél, a mi a Filiszteusok vezérei előtt helytelen."
        },
        {
            "chapter": 29,
            "verse": 8,
            "name": "1 Samuel 29:8",
            "text": "És monda Dávid Ákhisnak: Vajjon mit cselekedtem, és mit találtál a te szolgádban attól a naptól fogva, hogy nálad voltam, a mai napig, hogy ne menjek el, és ne harczoljak a királynak, az én uramnak ellenségei ellen?"
        },
        {
            "chapter": 29,
            "verse": 9,
            "name": "1 Samuel 29:9",
            "text": "Ákhis pedig felele, és monda Dávidnak: Tudom; bizonyára kedves vagy előttem, mint az Istennek angyala; de a Filiszteusok vezérei mondák: El ne jőjjön velünk a harczba."
        },
        {
            "chapter": 29,
            "verse": 10,
            "name": "1 Samuel 29:10",
            "text": "Azért kelj fel korán reggel uradnak szolgáival együtt, a kik veled eljövének; keljetek fel korán reggel, mihelyt megvirrad, és menjetek el."
        },
        {
            "chapter": 29,
            "verse": 11,
            "name": "1 Samuel 29:11",
            "text": "Felkele azért Dávid embereivel együtt, hogy korán reggel elmenjen és visszatérjen a Filiszteusok földére. A Filiszteusok pedig felmenének Jezréelbe.  "
        }
    ]
}