{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 47,
    "book_name": "2 Corinthians",
    "chapter": 8,
    "name": "2 Corinthians 8",
    "verses": [
        {
            "chapter": 8,
            "verse": 1,
            "name": "2 Corinthians 8:1",
            "text": " Tudtotokra adjuk pedig, atyámfiai, Istennek azt a kegyelmét, a melyet Macedónia gyülekezeteivel közlött. "
        },
        {
            "chapter": 8,
            "verse": 2,
            "name": "2 Corinthians 8:2",
            "text": "Hogy a nyomorúság sok próbái közt is bőséges az ő örömük és igen nagy szegénységük jószívűségük gazdagságává növekedett. "
        },
        {
            "chapter": 8,
            "verse": 3,
            "name": "2 Corinthians 8:3",
            "text": "Mert, bizonyság vagyok rá, erejük szerint, sőt erejük felett is adakoznak, "
        },
        {
            "chapter": 8,
            "verse": 4,
            "name": "2 Corinthians 8:4",
            "text": "Sok könyörgéssel kérvén minket, hogy a szentek iránt való szolgálat jótéteményébe és közösségébe fogadjuk be őket. "
        },
        {
            "chapter": 8,
            "verse": 5,
            "name": "2 Corinthians 8:5",
            "text": "És nem a miképen reméltük, hanem önmagukat adták először az Úrnak, és nekünk is az Isten akaratjából. "
        },
        {
            "chapter": 8,
            "verse": 6,
            "name": "2 Corinthians 8:6",
            "text": "Hogy kérnünk kellett Titust, hogy a miképen elkezdette, azonképen végezze is be nálatok ezt a jótéteményt is. "
        },
        {
            "chapter": 8,
            "verse": 7,
            "name": "2 Corinthians 8:7",
            "text": "Azért, miképen mindenben bővölködtök, hitben, beszédben, ismeretben és minden buzgóságban és hozzánk való szeretetben, úgy e jótéteményben is bővölködjetek. "
        },
        {
            "chapter": 8,
            "verse": 8,
            "name": "2 Corinthians 8:8",
            "text": "Nem parancsképen mondom, hanem hogy a mások buzgósága által a ti szeretetetek valódiságát is kipróbáljam. "
        },
        {
            "chapter": 8,
            "verse": 9,
            "name": "2 Corinthians 8:9",
            "text": "Mert ismeritek a mi Urunk Jézus Krisztusnak jótéteményét, hogy gazdag lévén, szegénnyé lett érettetek, hogy ti az ő szegénysége által meggazdagodjatok. "
        },
        {
            "chapter": 8,
            "verse": 10,
            "name": "2 Corinthians 8:10",
            "text": "Tanácsot is adok e dologban; mert hasznos az néktek, a kik nemcsak a cselekvést, hanem az akarást is elkezdtétek tavaly óta. "
        },
        {
            "chapter": 8,
            "verse": 11,
            "name": "2 Corinthians 8:11",
            "text": "Most hát a cselekvést is vigyétek végbe; hogy a miképen az akarás készsége, azonképen a végrehajtás is ahhoz képest legyen, a mitek van. "
        },
        {
            "chapter": 8,
            "verse": 12,
            "name": "2 Corinthians 8:12",
            "text": "Mert ha a készség megvan, a szerint kedves az, a mije kinek-kinek van, és nem a szerint, a mije nincs. "
        },
        {
            "chapter": 8,
            "verse": 13,
            "name": "2 Corinthians 8:13",
            "text": "Mert nem úgy, hogy másoknak könnyebbségük, néktek pedig nyomorúságtok legyen, hanem egyenlőség szerint; e mostani időben a ti bőségtek pótolja amazoknak fogyatkozását; "
        },
        {
            "chapter": 8,
            "verse": 14,
            "name": "2 Corinthians 8:14",
            "text": "Hogy amazoknak bősége is pótolhassa a ti fogyatkozástokat, hogy így egyenlőség legyen; "
        },
        {
            "chapter": 8,
            "verse": 15,
            "name": "2 Corinthians 8:15",
            "text": "A mint megvan írva: a ki sokat szedett, nem volt többje; és a ki keveset, nem volt kevesebbje. "
        },
        {
            "chapter": 8,
            "verse": 16,
            "name": "2 Corinthians 8:16",
            "text": "Hála pedig az Istennek, ki ugyanazt a buzgóságot oltotta értetek a Titus szívébe. "
        },
        {
            "chapter": 8,
            "verse": 17,
            "name": "2 Corinthians 8:17",
            "text": "Mivelhogy intésünket ugyan elfogadta, de nagy buzgóságában önként ment hozzátok. "
        },
        {
            "chapter": 8,
            "verse": 18,
            "name": "2 Corinthians 8:18",
            "text": "Elküldöttük pedig vele együtt amaz atyafit is, a ki az összes gyülekezetekben dícséretes az evangyéliomért; "
        },
        {
            "chapter": 8,
            "verse": 19,
            "name": "2 Corinthians 8:19",
            "text": "Nemcsak pedig, hanem a gyülekezetek útitársunknak is megválaszták ebben a jó ügyben, a melyet mi szolgálunk magának az Úrnak dicsőségére és a ti készségetekre; "
        },
        {
            "chapter": 8,
            "verse": 20,
            "name": "2 Corinthians 8:20",
            "text": "Óvakodván, hogy senki se ócsárolhasson minket a mi szolgálatunk által való bőséges jótétemény miatt; "
        },
        {
            "chapter": 8,
            "verse": 21,
            "name": "2 Corinthians 8:21",
            "text": "Mert gondunk van a tisztességre nemcsak az Úr előtt, hanem az emberek előtt is. "
        },
        {
            "chapter": 8,
            "verse": 22,
            "name": "2 Corinthians 8:22",
            "text": "Sőt elküldöttük velök a mi atyánkfiát is, a kinek buzgó voltát sok dologban sokszor kipróbáltuk, most pedig még sokkal buzgóbb, irántatok való nagy bizodalmánál fogva. "
        },
        {
            "chapter": 8,
            "verse": 23,
            "name": "2 Corinthians 8:23",
            "text": "Akár Titusról van szó, ő az én társam és ti köztetek segítségem; akár a mi atyánkfiai felől, ők a gyülekezetek követei, Krisztus dicsősége: "
        },
        {
            "chapter": 8,
            "verse": 24,
            "name": "2 Corinthians 8:24",
            "text": "Adjátok azért szereteteteknek és felőletek való dicsekvésünknek, bizonyságát irántuk a gyülekezetek előtt is.   "
        }
    ]
}