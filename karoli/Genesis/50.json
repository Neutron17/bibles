{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 50,
    "name": "Genesis 50",
    "verses": [
        {
            "chapter": 50,
            "verse": 1,
            "name": "Genesis 50:1",
            "text": " József pedig az ő atyja orczájára borúla és siránkozék felette és csókolgatá őt."
        },
        {
            "chapter": 50,
            "verse": 2,
            "name": "Genesis 50:2",
            "text": "És megparancsolá József az ő szolgáinak, az orvosoknak, hogy balzsamozzák be az ő atyját; és bebalzsamozák az orvosok Izráelt."
        },
        {
            "chapter": 50,
            "verse": 3,
            "name": "Genesis 50:3",
            "text": "Mikor negyven nap eltelék, mert akkorra telnek be a bebalzsamozás napjai, siraták őt az Égyiptombeliek hetven napig."
        },
        {
            "chapter": 50,
            "verse": 4,
            "name": "Genesis 50:4",
            "text": "És elmúlának az ő siratásának napjai, és szóla József a Faraó házanépéhez, mondván: Ha kedves vagyok előttetek, szóljatok kérlek a Faraónak, mondván:"
        },
        {
            "chapter": 50,
            "verse": 5,
            "name": "Genesis 50:5",
            "text": "Az én atyám engem megesketett, mondván: Ímé én meghalok; az én síromba, melyet Kanaán földén ástam magamnak, oda temess el engem. Most hát kérlek, hadd menjek el, és temessem el az én atyámat, azután visszatérek. "
        },
        {
            "chapter": 50,
            "verse": 6,
            "name": "Genesis 50:6",
            "text": "És monda a Faraó: Eredj el és temesd el a te atyádat, a mint megesketett téged."
        },
        {
            "chapter": 50,
            "verse": 7,
            "name": "Genesis 50:7",
            "text": "Elméne azért József, hogy az ő atyját eltemesse, és vele együtt felmenének mind a Faraó szolgái, az ő házának vénei és Égyiptom földének minden vénei."
        },
        {
            "chapter": 50,
            "verse": 8,
            "name": "Genesis 50:8",
            "text": "Józsefnek is egész háznépe; és az ő bátyjai, és az ő atyjának háznépe; csak gyermekeiket, juhaikat és barmaikat hagyták a Gósen földén."
        },
        {
            "chapter": 50,
            "verse": 9,
            "name": "Genesis 50:9",
            "text": "Felmenének annakfelette ő vele szekerek is és lovagok, úgy hogy igen nagy sereg vala."
        },
        {
            "chapter": 50,
            "verse": 10,
            "name": "Genesis 50:10",
            "text": "Mikor eljutának Atád szérűjéhez, mely a Jordánon túl van, nagy és keserves sírással sírának ott. József pedig hét napig gyászolá az ő atyját."
        },
        {
            "chapter": 50,
            "verse": 11,
            "name": "Genesis 50:11",
            "text": "És láták az ország lakosai, a Kanaán népe azt a gyászt Atád szérűjénél, és mondának: Keserves gyásza ez az Égyiptombelieknek. Azért nevezék azt a helyet Ábel Miczrajimnak, mely a Jordánon túl van."
        },
        {
            "chapter": 50,
            "verse": 12,
            "name": "Genesis 50:12",
            "text": "Aképen cselekedének azért Jákóbbal az ő fiai, a miképen megparancsolta vala nékik."
        },
        {
            "chapter": 50,
            "verse": 13,
            "name": "Genesis 50:13",
            "text": "Elvivék ugyanis őt az ő fiai Kanaán földére és eltemeték őt a Makpelah mezőnek barlangjába, melyet vett vala Ábrahám a mezővel együtt temetésre való örökségnek a Khitteus Efrontól Mamrénak átellenében. "
        },
        {
            "chapter": 50,
            "verse": 14,
            "name": "Genesis 50:14",
            "text": "És visszatére József Égyiptomba, ő, és az ő atyjafiai, és mind azok, kik vele fölmentek vala az ő atyjának temetésére, minekutána eltemette az ő atyját. "
        },
        {
            "chapter": 50,
            "verse": 15,
            "name": "Genesis 50:15",
            "text": " A mint láták József bátyjai, hogy az ő atyjok meghalt, ezt mondják vala: Hátha gyűlölni fog minket József, és visszaadja nékünk mindazt a gonoszt, a mit rajta elkövettünk. "
        },
        {
            "chapter": 50,
            "verse": 16,
            "name": "Genesis 50:16",
            "text": "Izenetet küldének azért Józsefhez, mondván: A te atyád megparancsolta nékünk az ő holta előtt, mondván:"
        },
        {
            "chapter": 50,
            "verse": 17,
            "name": "Genesis 50:17",
            "text": "Így szóljatok Józsefhez: Kérünk téged, bocsásd meg a te atyádfiainak vétkét és bűnöket, mert gonoszul cselekedtek te ellened. Most azért bocsásd meg azoknak vétkét, a kik a te atyád Istenét szolgálják. József pedig sír vala, mikor ezt mondák néki."
        },
        {
            "chapter": 50,
            "verse": 18,
            "name": "Genesis 50:18",
            "text": "Járulának pedig ő hozzá az ő testvérei is, és leborúlának előtte és mondának: Ímé mi a te szolgáid vagyunk."
        },
        {
            "chapter": 50,
            "verse": 19,
            "name": "Genesis 50:19",
            "text": "József pedig monda: Ne féljetek: avagy Isten gyanánt vagyok-é én?"
        },
        {
            "chapter": 50,
            "verse": 20,
            "name": "Genesis 50:20",
            "text": "Ti gonoszt gondoltatok én ellenem, de Isten azt jóra gondolta fordítani, hogy cselekedjék úgy a mint ma, hogy sok nép életét megtartsa."
        },
        {
            "chapter": 50,
            "verse": 21,
            "name": "Genesis 50:21",
            "text": "Most annakokáért ne féljetek: Eltartalak én titeket és a ti gyermekeiteket. És megvígasztalá őket és szívökre beszéle."
        },
        {
            "chapter": 50,
            "verse": 22,
            "name": "Genesis 50:22",
            "text": "József pedig Égyiptomban lakozék; mind ő, mind az ő atyjának házanépe. És éle József száz tíz esztendeig."
        },
        {
            "chapter": 50,
            "verse": 23,
            "name": "Genesis 50:23",
            "text": "És látá József Efraimtól harmad ízben való fiait. Manasse fiának Mákhirnak is születtek József térdén gyermekei. "
        },
        {
            "chapter": 50,
            "verse": 24,
            "name": "Genesis 50:24",
            "text": " És monda József az ő testvéreinek: Én meghalok, de Isten bizonnyal meglátogat titeket és felvisz titeket e földről arra a földre, melyet esküvel ígért meg Ábrahámnak, Izsáknak és Jákóbnak. "
        },
        {
            "chapter": 50,
            "verse": 25,
            "name": "Genesis 50:25",
            "text": "És megesketé József Izráel fiait, mondván: Mikor az Isten titeket bizonnyal meglátogat, vigyétek fel innen az én tetemeimet magatokkal. "
        },
        {
            "chapter": 50,
            "verse": 26,
            "name": "Genesis 50:26",
            "text": "És meghala József száz tíz esztendős korában, és bebalzsamozák, és koporsóba tevék Égyiptomban.     "
        }
    ]
}