{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 17,
    "name": "Genesis 17",
    "verses": [
        {
            "chapter": 17,
            "verse": 1,
            "name": "Genesis 17:1",
            "text": " Mikor Ábrám kilenczvenkilencz esztendős vala, megjelenék az Úr Ábrámnak, és monda néki: Én a mindenható Isten vagyok, járj én előttem, és légy tökéletes. "
        },
        {
            "chapter": 17,
            "verse": 2,
            "name": "Genesis 17:2",
            "text": "És megkötöm az én szövetségemet én közöttem és te közötted: és felette igen megsokasítlak téged. "
        },
        {
            "chapter": 17,
            "verse": 3,
            "name": "Genesis 17:3",
            "text": "És arczára borúla Ábrám; az Isten pedig szóla őnéki, mondván:"
        },
        {
            "chapter": 17,
            "verse": 4,
            "name": "Genesis 17:4",
            "text": "A mi engem illet, imhol az én szövetségem te veled, hogy népek sokaságának atyjává leszesz. "
        },
        {
            "chapter": 17,
            "verse": 5,
            "name": "Genesis 17:5",
            "text": "És ne neveztessék ezután a te neved Ábrámnak, hanem legyen a te neved Ábrahám, mert népek sokaságának atyjává teszlek téged."
        },
        {
            "chapter": 17,
            "verse": 6,
            "name": "Genesis 17:6",
            "text": "És felette igen megsokasítalak téged; és népekké teszlek, és királyok is származnak tőled."
        },
        {
            "chapter": 17,
            "verse": 7,
            "name": "Genesis 17:7",
            "text": "És megállapítom az én szövetségemet én közöttem és te közötted, és te utánad a te magod között annak nemzedékei szerint örök szövetségűl, hogy legyek tenéked Istened, és a te magodnak te utánad."
        },
        {
            "chapter": 17,
            "verse": 8,
            "name": "Genesis 17:8",
            "text": "És adom tenéked és a te magodnak te utánnad a te bujdosásod földét, Kanaánnak egész földét, örök birtokul; és Istenök lészek nékik. "
        },
        {
            "chapter": 17,
            "verse": 9,
            "name": "Genesis 17:9",
            "text": " Annakfelette monda Isten Ábrahámnak: Te pedig az én szövetségemet megőrizzed, te és a te magod te utánad az ő nemzedékei szerint."
        },
        {
            "chapter": 17,
            "verse": 10,
            "name": "Genesis 17:10",
            "text": "Ez pedig az én szövetségem, melyet meg kell tartanotok én közöttem és ti közöttetek, és a te utánnad való magod között: minden férfi körűlmetéltessék nálatok. "
        },
        {
            "chapter": 17,
            "verse": 11,
            "name": "Genesis 17:11",
            "text": "És metéljétek körűl a ti férfitestetek bőrének elejét, és az lesz az én közöttem és ti közöttetek való szövetségnek jele. "
        },
        {
            "chapter": 17,
            "verse": 12,
            "name": "Genesis 17:12",
            "text": "Nyolcznapos korában körűlmetéltessék nálatok minden férfigyermek nemzedékeiteknél; akár háznál született, akár pénzen vásároltatott valamely idegentől, a ki nem a te magodból való. "
        },
        {
            "chapter": 17,
            "verse": 13,
            "name": "Genesis 17:13",
            "text": "Körűlmetéltetvén körűlmetéltessék a házadban született és a pénzeden vett; és örökkévaló szövetségűl lesz az én szövetségem a ti testeteken."
        },
        {
            "chapter": 17,
            "verse": 14,
            "name": "Genesis 17:14",
            "text": "A körűlmetéletlen férfi pedig, a ki körűl nem metélteti az ő férfitestének bőrét, az ilyen lélek kivágattatik az ő népe közűl, mert felbontotta az én szövetségemet. "
        },
        {
            "chapter": 17,
            "verse": 15,
            "name": "Genesis 17:15",
            "text": " És monda Isten Ábrahámnak: Szárainak, a te feleségednek nevét ne nevezd Szárainak, mert Sára az ő neve."
        },
        {
            "chapter": 17,
            "verse": 16,
            "name": "Genesis 17:16",
            "text": "És megáldom őt, és fiat is adok ő tőle néked, és megáldom, hogy legyen népekké; nemzetek királyai származzanak ő tőle."
        },
        {
            "chapter": 17,
            "verse": 17,
            "name": "Genesis 17:17",
            "text": "Ekkor arczára borúla Ábrahám, és nevete és gondolá az ő szívében: vajjon száz esztendős embernek lesz-é gyermeke? avagy Sára kilenczven esztendős lévén, szűlhet-é?"
        },
        {
            "chapter": 17,
            "verse": 18,
            "name": "Genesis 17:18",
            "text": "És monda Ábrahám az Istennek: Vajha Ismáel élne te előtted. "
        },
        {
            "chapter": 17,
            "verse": 19,
            "name": "Genesis 17:19",
            "text": " Az Isten pedig monda: Kétségnélkűl a te feleséged Sára szűl néked fiat, és nevezed annak nevét Izsáknak, és megerősítem az én szövetségemet ő vele örökkévaló szövetségűl az ő magvának ő utánna. "
        },
        {
            "chapter": 17,
            "verse": 20,
            "name": "Genesis 17:20",
            "text": "Ismáel felől is meghallgattalak: Ímé megáldom őt, és megszaporítom őt és megsokasítom őt felette nagyon; tizenkét fejedelmet nemz, és nagy néppé teszem őt. "
        },
        {
            "chapter": 17,
            "verse": 21,
            "name": "Genesis 17:21",
            "text": "Az én szövetségemet pedig megerősítem Izsákkal, kit néked szűl Sára ez időkorban a következő esztendőben. "
        },
        {
            "chapter": 17,
            "verse": 22,
            "name": "Genesis 17:22",
            "text": "És elvégezé vele való beszédét, és felméne az Isten Ábrahámtól. "
        },
        {
            "chapter": 17,
            "verse": 23,
            "name": "Genesis 17:23",
            "text": " Vevé azért Ábrahám Ismáelt az ő fiát, és háza minden szülöttét, és mind a pénzén vetteket, minden férfiat Ábrahám házanépe közűl és körűlmetélé férfitestöknek bőrét ugyanazon napon, a mikor szólott vala vele az Isten."
        },
        {
            "chapter": 17,
            "verse": 24,
            "name": "Genesis 17:24",
            "text": "Ábrahám pedig kilenczvenkilencz esztendős vala, mikor körűlmetélé az ő férfitestének bőrét."
        },
        {
            "chapter": 17,
            "verse": 25,
            "name": "Genesis 17:25",
            "text": "Ismáel pedig az ő fia tizenhárom esztendős vala, mikor körűlmetélék az ő férfitestének bőrét."
        },
        {
            "chapter": 17,
            "verse": 26,
            "name": "Genesis 17:26",
            "text": "Ugyanazon napon metéltetett körűl Ábrahám és Ismáel az ő fia."
        },
        {
            "chapter": 17,
            "verse": 27,
            "name": "Genesis 17:27",
            "text": "És házának minden férfi tagja, háza szülöttei és kik idegen embertől pénzen vásároltattak, vele együtt körűlmetéltetének.  "
        }
    ]
}