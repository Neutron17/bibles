{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 22,
    "name": "Genesis 22",
    "verses": [
        {
            "chapter": 22,
            "verse": 1,
            "name": "Genesis 22:1",
            "text": " És lőn ezeknek utána, az Isten megkisérté Ábrahámot, és monda néki: Ábrahám! S az felele: Ímhol vagyok."
        },
        {
            "chapter": 22,
            "verse": 2,
            "name": "Genesis 22:2",
            "text": "És monda: Vedd a te fiadat, ama te egyetlenegyedet, a kit szeretsz, Izsákot, és menj el Mórijának földére, és áldozd meg ott égő áldozatul a hegyek közűl egyen, a melyet mondándok néked. "
        },
        {
            "chapter": 22,
            "verse": 3,
            "name": "Genesis 22:3",
            "text": "Felkele azért Ábrahám jó reggel, és megnyergelé az ő szamarát, és maga mellé vevé két szolgáját, és az ő fiát Izsákot, és fát hasogatott az égő áldozathoz. Akkor felkele és elindula a helyre, melyet néki az Isten mondott vala."
        },
        {
            "chapter": 22,
            "verse": 4,
            "name": "Genesis 22:4",
            "text": "Harmadnapon felemelé az ő szemeit Ábrahám, és látá a helyet messziről."
        },
        {
            "chapter": 22,
            "verse": 5,
            "name": "Genesis 22:5",
            "text": "És monda Ábrahám az ő szolgáinak: Maradjatok itt a szamárral, én pedig és ez a gyermek elmegyünk amoda és imádkozunk, azután visszatérünk hozzátok."
        },
        {
            "chapter": 22,
            "verse": 6,
            "name": "Genesis 22:6",
            "text": "Vevé azért Ábrahám az égő áldozathoz való fákat, és feltevé az ő fiára Izsákra, ő maga pedig kezébe vevé a tüzet, és a kést, és mennek vala ketten együtt."
        },
        {
            "chapter": 22,
            "verse": 7,
            "name": "Genesis 22:7",
            "text": "És szóla Izsák Ábrahámhoz az ő atyjához, és monda: Atyám! Az pedig monda: Ímhol vagyok, fiam. És monda Izsák: Ímhol van a tűz és a fa; de hol van az égő áldozatra való bárány?"
        },
        {
            "chapter": 22,
            "verse": 8,
            "name": "Genesis 22:8",
            "text": "És monda Ábrahám: Az Isten majd gondoskodik az égő áldozatra való bárányról, fiam; és mennek vala ketten együtt."
        },
        {
            "chapter": 22,
            "verse": 9,
            "name": "Genesis 22:9",
            "text": "Hogy pedig eljutának arra a helyre, melyet Isten néki mondott vala, megépíté ott Ábrahám az oltárt, és reá raká a fát, és megkötözé Izsákot az ő fiát, és feltevé az oltárra, a fa-rakás tetejére. "
        },
        {
            "chapter": 22,
            "verse": 10,
            "name": "Genesis 22:10",
            "text": "És kinyújtá Ábrahám az ő kezét és vevé a kést, hogy levágja az ő fiát."
        },
        {
            "chapter": 22,
            "verse": 11,
            "name": "Genesis 22:11",
            "text": "Akkor kiálta néki az Úrnak Angyala az égből, és monda: Ábrahám! Ábrahám! Ő pedig felele: Ímhol vagyok."
        },
        {
            "chapter": 22,
            "verse": 12,
            "name": "Genesis 22:12",
            "text": "És monda: Ne nyujtsd ki a te kezedet a gyermekre, és ne bántsd őt: mert most már tudom, hogy istenfélő vagy, és nem kedvezél a te fiadnak, a te egyetlenegyednek én érettem."
        },
        {
            "chapter": 22,
            "verse": 13,
            "name": "Genesis 22:13",
            "text": "És felemelé Ábrahám az ő szemeit, és látá hogy ímé háta megett egy kos akadt meg szarvánál fogva a szövevényben. Oda méne tehát Ábrahám, és elhozá a kost, és azt áldozá meg égő áldozatul az ő fia helyett."
        },
        {
            "chapter": 22,
            "verse": 14,
            "name": "Genesis 22:14",
            "text": "És nevezé Ábrahám annak a helynek nevét Jehova-jire-nek. Azért mondják ma is: Az Úr hegyén a gondviselés. "
        },
        {
            "chapter": 22,
            "verse": 15,
            "name": "Genesis 22:15",
            "text": " És kiálta az Úrnak Angyala Ábrahámnak másodszor is az égből."
        },
        {
            "chapter": 22,
            "verse": 16,
            "name": "Genesis 22:16",
            "text": "És monda: Én magamra esküszöm azt mondja az Úr: mivelhogy e dolgot cselekedéd, és nem kedvezél a te fiadnak, a te egyetlenegyednek: "
        },
        {
            "chapter": 22,
            "verse": 17,
            "name": "Genesis 22:17",
            "text": "Hogy megáldván megáldalak tégedet, és bőségesen megsokasítom a te magodat mint az ég csillagait, és mint a fövényt, mely a tenger partján van, és a te magod örökség szerint fogja bírni az ő ellenségeinek kapuját. "
        },
        {
            "chapter": 22,
            "verse": 18,
            "name": "Genesis 22:18",
            "text": "És megáldatnak a te magodban a földnek minden nemzetségei, mivelhogy engedtél az én beszédemnek. "
        },
        {
            "chapter": 22,
            "verse": 19,
            "name": "Genesis 22:19",
            "text": "Megtére azért Ábrahám az ő szolgáihoz, és felkelének és együtt elmenének Beérsebába, mert lakozék Ábrahám Beérsebában. "
        },
        {
            "chapter": 22,
            "verse": 20,
            "name": "Genesis 22:20",
            "text": " És lőn ezeknek utánna, hírt hozának Ábrahámnak mondván: Ímé Milkha is szűlt fiakat Nákhornak, a te atyádfiának:"
        },
        {
            "chapter": 22,
            "verse": 21,
            "name": "Genesis 22:21",
            "text": "Úzt az ő elsőszülöttét, és Búzt annak testvérét, és Kemuélt Arámnak atyját."
        },
        {
            "chapter": 22,
            "verse": 22,
            "name": "Genesis 22:22",
            "text": "És Keszedet, Házót, Pildást, Jidláfot és Bethuélt."
        },
        {
            "chapter": 22,
            "verse": 23,
            "name": "Genesis 22:23",
            "text": "Bethuél pedig nemzé Rebekát. Ezt a nyolczat szűlé Milkha Nákhornak az Ábrahám atyjafiának."
        },
        {
            "chapter": 22,
            "verse": 24,
            "name": "Genesis 22:24",
            "text": "Az ő ágyasa is, kinek neve Reuma vala, szűlé néki Tebáhot, Gakhámot, Thakhást és Mahákhát.  "
        }
    ]
}