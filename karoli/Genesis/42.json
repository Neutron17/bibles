{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 42,
    "name": "Genesis 42",
    "verses": [
        {
            "chapter": 42,
            "verse": 1,
            "name": "Genesis 42:1",
            "text": " És látá Jákób, hogy van gabona Égyiptomban és monda Jákób az ő fiainak: Mit néztek egymásra?"
        },
        {
            "chapter": 42,
            "verse": 2,
            "name": "Genesis 42:2",
            "text": "És monda: Ímé hallom hogy Égyiptomban van gabona; menjetek le oda, és vegyetek onnan nékünk gabonát, hogy éljünk és ne haljunk meg. "
        },
        {
            "chapter": 42,
            "verse": 3,
            "name": "Genesis 42:3",
            "text": "Leméne azért Józsefnek tíz bátyja Égyiptomba gabonát venni."
        },
        {
            "chapter": 42,
            "verse": 4,
            "name": "Genesis 42:4",
            "text": "De Benjámint a József öcscsét nem bocsátá el Jákób az ő bátyjaival; mert mondá: Netalán veszedelem érhetné."
        },
        {
            "chapter": 42,
            "verse": 5,
            "name": "Genesis 42:5",
            "text": "Elmenének tehát Izráel fiai gabonát venni az oda menőkkel együtt, mert éhség vala Kanaán földén."
        },
        {
            "chapter": 42,
            "verse": 6,
            "name": "Genesis 42:6",
            "text": "József pedig az ország kormányzója vala, és ő árulja vala a gabonát a föld minden népének. Eljutának azért a József bátyjai, és arczczal a földre borúlának ő előtte. "
        },
        {
            "chapter": 42,
            "verse": 7,
            "name": "Genesis 42:7",
            "text": "Amint meglátá József az ő bátyjait, megismeré őket, de idegennek mutatá magát hozzájok, és kemény beszédekkel szóla nékik, mondván: Honnan jöttetek? Azok pedig mondának: Kanaán földéről jöttünk eleséget venni."
        },
        {
            "chapter": 42,
            "verse": 8,
            "name": "Genesis 42:8",
            "text": "Megismeré pedig József az ő bátyjait, de azok nem ismerék meg őt."
        },
        {
            "chapter": 42,
            "verse": 9,
            "name": "Genesis 42:9",
            "text": "És megemlékezék József az álmokról, a melyeket azok felől álmodott vala. És monda nékik: Kémek vagytok ti, kik azért jöttetek, hogy az ország védetlen részeit meglássátok. "
        },
        {
            "chapter": 42,
            "verse": 10,
            "name": "Genesis 42:10",
            "text": "És mondának néki: Nem uram, hanem eleséget venni jöttek a te szolgáid."
        },
        {
            "chapter": 42,
            "verse": 11,
            "name": "Genesis 42:11",
            "text": "Mi mindnyájan egy ember fiai vagyunk: igaz emberek vagyunk. Soha nem voltak kémek a te szolgáid."
        },
        {
            "chapter": 42,
            "verse": 12,
            "name": "Genesis 42:12",
            "text": "Ismét monda: Nem úgy van, hanem azért jöttetek, hogy az ország védetlen részeit meglássátok."
        },
        {
            "chapter": 42,
            "verse": 13,
            "name": "Genesis 42:13",
            "text": "Amazok mondának: Mi, te szolgáid, tizenketten vagyunk testvérek, egy embernek fiai, Kanaán földén; és ímé legkisebbikünk most atyánknál van, egyikünk pedig nincsen meg."
        },
        {
            "chapter": 42,
            "verse": 14,
            "name": "Genesis 42:14",
            "text": "József pedig monda nékik: Úgy van a mint néktek mondám: kémek vagytok."
        },
        {
            "chapter": 42,
            "verse": 15,
            "name": "Genesis 42:15",
            "text": "Ezzel lesztek próbára téve: Úgy éljen a Faraó, hogy ki nem mentek innen, míg ide nem jő a ti legkisebbik atyátokfia."
        },
        {
            "chapter": 42,
            "verse": 16,
            "name": "Genesis 42:16",
            "text": "Küldjetek el közűletek egyet, hogy hozza ide testvérteket; ti pedig fogva lesztek. Így lesz próbára téve beszédetek, hogy igaz járatban vagytok-é vagy nem? Úgy éljen a Faraó, hogy ti kémek vagytok."
        },
        {
            "chapter": 42,
            "verse": 17,
            "name": "Genesis 42:17",
            "text": "Annakokáért fogságban tartá őket harmadnapig."
        },
        {
            "chapter": 42,
            "verse": 18,
            "name": "Genesis 42:18",
            "text": "Harmadnap pedig monda nékik József: Ezt cselekedjétek, hogy éljetek; az Istent én is félem."
        },
        {
            "chapter": 42,
            "verse": 19,
            "name": "Genesis 42:19",
            "text": "Ha igaz emberek vagytok, maradjon fogva egyik testvéretek a ti tömlöczötökben, ti pedig menjetek el, vigyetek gabonát házaitok szükségére."
        },
        {
            "chapter": 42,
            "verse": 20,
            "name": "Genesis 42:20",
            "text": "Legkisebbik atyátokfiát pedig hozzátok én hozzám, akkor igazolva lesznek beszédeitek és nem haltok meg. És aképen cselekedének. "
        },
        {
            "chapter": 42,
            "verse": 21,
            "name": "Genesis 42:21",
            "text": "És mondának egymásnak: Bizony vétkeztünk mi a mi atyánkfia ellen, a kinek láttuk lelki szorongását, mikor nékünk könyörög vala, de nem hallgattunk reá; azért következett reánk ez a nyomorúság."
        },
        {
            "chapter": 42,
            "verse": 22,
            "name": "Genesis 42:22",
            "text": "Rúben pedig felele nékik, mondván: Avagy nem mondtam-é néktek, hogy ne vétkezzetek a gyermek ellen, de ti nem hallgattatok reám. És ímé vérét is keresik rajtunk! "
        },
        {
            "chapter": 42,
            "verse": 23,
            "name": "Genesis 42:23",
            "text": "És nem tudják vala ők, hogy József érti őket, mert tolmács vala közöttük."
        },
        {
            "chapter": 42,
            "verse": 24,
            "name": "Genesis 42:24",
            "text": "És elfordula tőlök és síra: Azután hozzájok fordula és szóla nékik, és visszatartá közűlök Simeont, és szemök láttára megkötözteté őt."
        },
        {
            "chapter": 42,
            "verse": 25,
            "name": "Genesis 42:25",
            "text": "És parancsola József, hogy töltsék meg edényeiket gabonával, és tegyék vissza pénzöket mindeniknek az ő zsákjába, és hogy adjanak nékik enni valót az útra; és így cselekedének velök."
        },
        {
            "chapter": 42,
            "verse": 26,
            "name": "Genesis 42:26",
            "text": "És felveték gabonájokat szamaraikra és elmenének onnan."
        },
        {
            "chapter": 42,
            "verse": 27,
            "name": "Genesis 42:27",
            "text": "És egyik kioldá zsákját, hogy abrakot adjon szamarának a szálláson és meglátá az ő pénzét, hogy ímé zsákja szájában van az."
        },
        {
            "chapter": 42,
            "verse": 28,
            "name": "Genesis 42:28",
            "text": "És monda az ő atyjafiainak: Visszatették az én pénzemet, és ímé zsákomban van. Akkor megrettene szívök, és remegve mondának egymásnak: Micsoda ez, a mit Isten cselekedett velünk? "
        },
        {
            "chapter": 42,
            "verse": 29,
            "name": "Genesis 42:29",
            "text": " És eljutának atyjokhoz Jákóbhoz Kanaán földére és mindazt elbeszélék néki a mi velök történt vala, mondván:"
        },
        {
            "chapter": 42,
            "verse": 30,
            "name": "Genesis 42:30",
            "text": "Az a férfiú, annak a földnek ura, keményen szóla nékünk, és úgy bánt velünk, mintha az országot kémleltük volna."
        },
        {
            "chapter": 42,
            "verse": 31,
            "name": "Genesis 42:31",
            "text": "És mondánk néki: Igaz emberek vagyunk, soha nem voltunk mi kémek."
        },
        {
            "chapter": 42,
            "verse": 32,
            "name": "Genesis 42:32",
            "text": "Tizenketten vagyunk atyafiak, a mi atyánknak fiai, egyikünk nincs meg, legkisebbikünk pedig most atyánkkal van Kanaán földén."
        },
        {
            "chapter": 42,
            "verse": 33,
            "name": "Genesis 42:33",
            "text": "És monda nékünk az a férfiú, annak a földnek ura: Erről ismerem meg, hogy igaz emberek vagytok: egyik atyátokfiát hagyjátok nálam, a házaitok szükségére valót vigyétek, és menjetek el;"
        },
        {
            "chapter": 42,
            "verse": 34,
            "name": "Genesis 42:34",
            "text": "És hozzátok hozzám a ti legkisebbik atyátokfiát, akkor megtudom, hogy nem vagytok kémek, hanem igaz emberek; akkor visszaadom néktek a ti atyátokfiát, és ebben az országban kereskedhettek."
        },
        {
            "chapter": 42,
            "verse": 35,
            "name": "Genesis 42:35",
            "text": "És lőn a mint zsákjaikat kiüresíték, ímé az ő csomó pénze mindeniknek zsákjában vala. A mint látták az ő csomó pénzeiket ők és az ő atyjok, megfélemlének. "
        },
        {
            "chapter": 42,
            "verse": 36,
            "name": "Genesis 42:36",
            "text": "És monda nékik az ő atyjok Jákób: Megfosztotok engem gyermekeimtől; József nincsen, Simeon sincsen. Benjámint is elviszitek? mindez engem ér!"
        },
        {
            "chapter": 42,
            "verse": 37,
            "name": "Genesis 42:37",
            "text": "Akkor szóla Rúben az ő atyjának, mondván: az én két fiamat öld meg, ha meg nem hozom őt néked. Bízd az én kezemre őt, és én visszahozom néked."
        },
        {
            "chapter": 42,
            "verse": 38,
            "name": "Genesis 42:38",
            "text": "Az pedig monda: Nem megy le oda az én fiam ti veletek, mert az ő bátyja megholt és ő maga maradt meg; ha veszedelem érné őt az úton, a melyen elmentek, ősz fejemet búba borítva bocsátanátok le a koporsóba.  "
        }
    ]
}