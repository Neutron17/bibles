{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 1,
    "book_name": "Genesis",
    "chapter": 13,
    "name": "Genesis 13",
    "verses": [
        {
            "chapter": 13,
            "verse": 1,
            "name": "Genesis 13:1",
            "text": " Feljöve azért Ábrám Égyiptomból, ő és az ő felesége, és mindene valamije vala, és Lót is ő vele, a déli tartományba."
        },
        {
            "chapter": 13,
            "verse": 2,
            "name": "Genesis 13:2",
            "text": "Ábrám pedig igen gazdag vala barmokkal, ezüsttel és aranynyal."
        },
        {
            "chapter": 13,
            "verse": 3,
            "name": "Genesis 13:3",
            "text": "És méne helyről helyre délfelől mind Béthelig, oda a hol először vala az ő sátora, Béthel és Hái között."
        },
        {
            "chapter": 13,
            "verse": 4,
            "name": "Genesis 13:4",
            "text": "Annak az oltárnak helyére, melyet ott elsőben készített vala: és segítségűl hívá ott Ábrám az Úrnak nevét. "
        },
        {
            "chapter": 13,
            "verse": 5,
            "name": "Genesis 13:5",
            "text": "Lótnak is pedig, a ki Ábrámmal jár vala, valának juhai, ökrei és sátorai."
        },
        {
            "chapter": 13,
            "verse": 6,
            "name": "Genesis 13:6",
            "text": "És nem bírá meg őket az a föld, hogy együtt lakjanak, mert sok jószáguk vala, és nem lakhatának együtt."
        },
        {
            "chapter": 13,
            "verse": 7,
            "name": "Genesis 13:7",
            "text": "Versengés is támada az Ábrám barompásztorai között, és a Lót barompásztorai között; és a Kananeusok és a Perizeusok is ott laknak vala akkor azon a földön."
        },
        {
            "chapter": 13,
            "verse": 8,
            "name": "Genesis 13:8",
            "text": "Monda azért Ábrám Lótnak: Ne legyen versengés közöttem és közötted, se az én pásztoraim között és a te pásztoraid között: hiszen atyafiak vagyunk."
        },
        {
            "chapter": 13,
            "verse": 9,
            "name": "Genesis 13:9",
            "text": "Avagy nincsen-é előtted mind az egész föld? Válj el kérlek, tőlem; ha te balra tartasz, én jobbra megyek; ha te jobbra menéndesz, én balra térek."
        },
        {
            "chapter": 13,
            "verse": 10,
            "name": "Genesis 13:10",
            "text": "Felemelé azért Lót az ő szemeit, és látá, hogy a Jordán egész melléke bővizű föld; mert minekelőtte elvesztette volna az Úr Sodomát és Gomorát, mind Czoárig olyan vala az, mint az Úr kertje, mint Égyiptom földe."
        },
        {
            "chapter": 13,
            "verse": 11,
            "name": "Genesis 13:11",
            "text": "És választá Lót magának a Jordán egész mellékét, és elköltözék Lót kelet felé: és elválának egymástól."
        },
        {
            "chapter": 13,
            "verse": 12,
            "name": "Genesis 13:12",
            "text": "Ábrám lakozik vala a Kanaán földén, Lót pedig lakozik vala a Jordán-melléki városokban, és sátoroz vala Sodomáig."
        },
        {
            "chapter": 13,
            "verse": 13,
            "name": "Genesis 13:13",
            "text": "Sodoma lakosai pedig nagyon gonoszok és bűnösök valának az Úr előtt.  "
        },
        {
            "chapter": 13,
            "verse": 14,
            "name": "Genesis 13:14",
            "text": " Az Úr pedig monda Ábrámnak, minekutánna elválék tőle Lót: Emeld fel szemeidet és tekints arról a helyről, a hol vagy, északra, délre, keletre és nyugotra."
        },
        {
            "chapter": 13,
            "verse": 15,
            "name": "Genesis 13:15",
            "text": "Mert mind az egész földet, a melyet látsz, néked adom, és a te magodnak örökre. "
        },
        {
            "chapter": 13,
            "verse": 16,
            "name": "Genesis 13:16",
            "text": "És olyanná tészem a te magodat, mint a földnek pora, hogyha valaki megszámlálhatja a földnek porát, a te magod is megszámlálható lesz. "
        },
        {
            "chapter": 13,
            "verse": 17,
            "name": "Genesis 13:17",
            "text": "Kelj fel, járd be ez országot hosszában és széltében: mert néked adom azt."
        },
        {
            "chapter": 13,
            "verse": 18,
            "name": "Genesis 13:18",
            "text": "Elébb mozdítá azért sátorát Ábrám, és elméne, és lakozék Mamré tölgyesében, mely Hebronban van, és oltárt építe ott az Úrnak.  "
        }
    ]
}