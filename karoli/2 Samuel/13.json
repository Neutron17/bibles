{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 10,
    "book_name": "2 Samuel",
    "chapter": 13,
    "name": "2 Samuel 13",
    "verses": [
        {
            "chapter": 13,
            "verse": 1,
            "name": "2 Samuel 13:1",
            "text": " Lőn ennekutána, hogy Absolonnak, Dávid fiának igen szép huga vala, kinek neve Támár vala; és Amnon, a Dávid fia megszereté őt. "
        },
        {
            "chapter": 13,
            "verse": 2,
            "name": "2 Samuel 13:2",
            "text": "Igen nagy gyötrelemben vala pedig Amnon, úgy hogy beteggé lett az ő hugáért, Támárért; mert szűz vala, és Amnon előtt lehetetlennek tünt fel, hogy rajta valamit elkövessen."
        },
        {
            "chapter": 13,
            "verse": 3,
            "name": "2 Samuel 13:3",
            "text": "Vala azonban Amnonnak egy barátja, kinek Jonadáb vala neve, Simeának, Dávid testvérének fia; Jonadáb pedig igen eszes ember vala. "
        },
        {
            "chapter": 13,
            "verse": 4,
            "name": "2 Samuel 13:4",
            "text": "Ki monda néki: Mi az oka, hogy te naponként soványodol, királynak fia? Nem mondhatnád-é meg nékem? És monda néki Amnon: Támárt, Absolon öcsémnek hugát igen szeretem."
        },
        {
            "chapter": 13,
            "verse": 5,
            "name": "2 Samuel 13:5",
            "text": "És monda néki Jonadáb: Feküdj le ágyadba, és tedd betegnek magadat. És ha eljön atyád, hogy meglátogasson, mondd azt néki: Jőjjön ide, kérlek, Támár, az én hugom, hadd adjon ennem; és itt szemem előtt készítse el az ételt, hogy én is lássam, és az ő kezéből egyem."
        },
        {
            "chapter": 13,
            "verse": 6,
            "name": "2 Samuel 13:6",
            "text": "Lefeküvék azért Amnon, és tetteté, mintha beteg volna; mikor azután eljött a király, hogy őt meglátogassa, monda Amnon a királynak: Kérlek, hadd jőjjön ide hozzám Támár hugom, hadd csináljon előttem egy pár bélest, és hadd egyem az ő kezéből."
        },
        {
            "chapter": 13,
            "verse": 7,
            "name": "2 Samuel 13:7",
            "text": "Elkülde azért Dávid a Támár házához, ezt izenvén: Eredj el mindjárt az Amnon bátyád házához, és készíts valami ennivalót néki."
        },
        {
            "chapter": 13,
            "verse": 8,
            "name": "2 Samuel 13:8",
            "text": "Beméne azért Támár az Amnon bátyja házába, ő pedig fekszik vala. És lisztet vévén, meggyúrá és bélest csinála ő előtte, és megfőzé a bélest."
        },
        {
            "chapter": 13,
            "verse": 9,
            "name": "2 Samuel 13:9",
            "text": "Előhozá annakutána a serpenyőt, és kitölté eleibe; de ő nem akara enni. És monda Amnon: Küldjetek ki mellőlem mindenkit; és kimenének mindnyájan előle."
        },
        {
            "chapter": 13,
            "verse": 10,
            "name": "2 Samuel 13:10",
            "text": "Akkor monda Amnon Támárnak: Hozd be a kamarába az étket, hadd egyem kezedből; vevé azért Támár a bélest, melyet készített vala, és bevivé Amnon bátyjának az ágyasházba."
        },
        {
            "chapter": 13,
            "verse": 11,
            "name": "2 Samuel 13:11",
            "text": "És eleibe vivé, hogy egyék, és megragadá őt, és monda néki: Jőjj, feküdj mellém, húgom."
        },
        {
            "chapter": 13,
            "verse": 12,
            "name": "2 Samuel 13:12",
            "text": "Ő pedig monda néki: Ne, bátyám, engem meg ne ronts, mert nem szoktak így cselekedni Izráelben, ne kövess el ilyen gyalázatot."
        },
        {
            "chapter": 13,
            "verse": 13,
            "name": "2 Samuel 13:13",
            "text": "És én, ugyan hová vigyem szégyenemet? Te pedig olyan leszel Izráelben, mint egy bolond. Azért kérlek, szólj a királynak, mert nem fog megtagadni engem tőled."
        },
        {
            "chapter": 13,
            "verse": 14,
            "name": "2 Samuel 13:14",
            "text": "Ő azonban nem akart szavára hallgatni, hanem erősebb levén nála, erőt vett rajta, és vele feküvék."
        },
        {
            "chapter": 13,
            "verse": 15,
            "name": "2 Samuel 13:15",
            "text": "És meggyűlölé őt Amnon felette igen, mert nagyobb lőn gyűlölete, melylyel gyűlölte őt, a szeretetnél, melylyel őt megszerette vala. És monda néki Amnon: Kelj fel, eredj dolgodra. "
        },
        {
            "chapter": 13,
            "verse": 16,
            "name": "2 Samuel 13:16",
            "text": "Ki felele néki: Ne kövess el nagyobb gonoszságot annál, a melyet rajtam véghezvittél, hogy elűzz engem. Ő azonban nem akart reá hallgatni, "
        },
        {
            "chapter": 13,
            "verse": 17,
            "name": "2 Samuel 13:17",
            "text": "Hanem beszólítá szolgáját, a ki néki szolgál vala, és monda: Űzd ki őt gyorsan előlem, és zárd be az ajtót utána."
        },
        {
            "chapter": 13,
            "verse": 18,
            "name": "2 Samuel 13:18",
            "text": "Vala pedig ő rajta igen szép tarka szoknya, a milyenben a király leányai szoktak járni, míg szűzek valának. Kiűzé azért őt a szolga, és bezárá az ajtót utána."
        },
        {
            "chapter": 13,
            "verse": 19,
            "name": "2 Samuel 13:19",
            "text": "Hamut hinte azért Támár az ő fejére, és a tarka szoknyát, mely rajta volt, meghasogatá, kezét pedig fejére tevén, jajgatva jár vala. "
        },
        {
            "chapter": 13,
            "verse": 20,
            "name": "2 Samuel 13:20",
            "text": "És monda néki a bátyja, Absolon: Talán Amnon bátyád volt veled? Azért hallgass most, hugom, mert atyádfia, ne bánkódjál azon felettébb. Lakozék azért Támár nagy árvaságban az ő bátyjának, Absolonnak házában."
        },
        {
            "chapter": 13,
            "verse": 21,
            "name": "2 Samuel 13:21",
            "text": "Dávid király pedig hallván mindezeket, felette igen megharaguvék."
        },
        {
            "chapter": 13,
            "verse": 22,
            "name": "2 Samuel 13:22",
            "text": "Nem szóla pedig semmit felőle Absolon Amnonnak, sem jót, sem gonoszt; mert igen gyűlöli vala Absolon Amnont, mivelhogy megszeplősítette az ő hugát, Támárt."
        },
        {
            "chapter": 13,
            "verse": 23,
            "name": "2 Samuel 13:23",
            "text": "És lőn két esztendő mulva, mikor Absolonnak juhait nyírták Baál-Hásorban, mely Efraimban van, meghívá Absolon mind a király fiait. "
        },
        {
            "chapter": 13,
            "verse": 24,
            "name": "2 Samuel 13:24",
            "text": "Beméne Absolon a királyhoz is, és monda: Ímé most nyírják a te szolgádnak juhait, azért jőjjön el kérem a király és az ő szolgái a te szolgáddal."
        },
        {
            "chapter": 13,
            "verse": 25,
            "name": "2 Samuel 13:25",
            "text": "Monda a király Absolonnak: Ne, fiam, ne menjünk el mindnyájan, hogy meg ne terheljünk téged. És ismét erőlteti vala őt, de nem akara elmenni, hanem megáldá őt."
        },
        {
            "chapter": 13,
            "verse": 26,
            "name": "2 Samuel 13:26",
            "text": "Monda mégis Absolon: Ha nem, úgy jőjjön el velünk Amnon, az én testvérem. Felele néki a király: Miért menne el veled? "
        },
        {
            "chapter": 13,
            "verse": 27,
            "name": "2 Samuel 13:27",
            "text": "Mikor pedig erőltette őt Absolon, elbocsátá ő vele Amnont is és mind a király fiait. "
        },
        {
            "chapter": 13,
            "verse": 28,
            "name": "2 Samuel 13:28",
            "text": "Parancsola pedig Absolon az ő szolgáinak, ezt mondván: Kérlek, vigyázzatok, és mikor Amnon a bortól jókedvű lesz és mondom néktek: akkor üssétek le Amnont és öljétek meg őt, semmit ne féljetek, hiszen én parancsoltam néktek, legyetek bátrak, ne féljetek."
        },
        {
            "chapter": 13,
            "verse": 29,
            "name": "2 Samuel 13:29",
            "text": "Úgy cselekedének azért az Absolon szolgái Amnonnal, a mint Absolon parancsolta vala. A király fiai pedig mindnyájan felkelének, és ki-ki öszvérére üle, és elszaladának. "
        },
        {
            "chapter": 13,
            "verse": 30,
            "name": "2 Samuel 13:30",
            "text": "Mikor pedig még az útban voltak, a hír eljutott Dávidhoz, mondván: Mind megölte Absolon a király fiait, egy sem maradt meg közülök."
        },
        {
            "chapter": 13,
            "verse": 31,
            "name": "2 Samuel 13:31",
            "text": "Akkor felkele a király, megszaggatá ruháit, és a földre feküvék, és az ő szolgái mindnyájan megszaggatott ruhában állanak vala előtte. "
        },
        {
            "chapter": 13,
            "verse": 32,
            "name": "2 Samuel 13:32",
            "text": "Szóla pedig Jonadáb, Simeának, a Dávid testvérének fia, és monda: Ne mondja azt az én uram, hogy a királynak minden fiait megölték, mert csak Amnon halt meg egyedül; mert attól a naptól fogva, hogy az ő hugát megszeplősítette, Absolonnak mindig szájában volt ez a dolog. "
        },
        {
            "chapter": 13,
            "verse": 33,
            "name": "2 Samuel 13:33",
            "text": "Ne vegye azért szívére az én uram, a király, azt gondolván, hogy a királynak minden fiai meghaltak, mert csak Amnon halt meg egyedül. "
        },
        {
            "chapter": 13,
            "verse": 34,
            "name": "2 Samuel 13:34",
            "text": " Absolon pedig elmenekült. És felemelvén az őrálló az ő szemeit, látá, hogy sok ember jő az úton ő mögötte, a hegyoldalon."
        },
        {
            "chapter": 13,
            "verse": 35,
            "name": "2 Samuel 13:35",
            "text": "És monda Jonadáb a királynak: Ímé jőnek a király fiai; a mint a te szolgád mondá, úgy történt."
        },
        {
            "chapter": 13,
            "verse": 36,
            "name": "2 Samuel 13:36",
            "text": "És lőn, a mint megszünt beszélni, megérkezének a király fiai, és szavokat felemelvén, sírának; és maga a király is és az ő szolgái mindnyájan felette igen sírának."
        },
        {
            "chapter": 13,
            "verse": 37,
            "name": "2 Samuel 13:37",
            "text": "Absolon pedig elfuta, és méne Talmaihoz, Ammihur fiához, Gessurnak királyához. És Dávid minden nap siratá az ő fiát. "
        },
        {
            "chapter": 13,
            "verse": 38,
            "name": "2 Samuel 13:38",
            "text": "Absolon pedig, minekutána elfutott és Gessurba ment, három esztendeig volt ott."
        },
        {
            "chapter": 13,
            "verse": 39,
            "name": "2 Samuel 13:39",
            "text": "Dávid király pedig felhagyott azzal, hogy Absolon ellen menjen, mert megvigasztalódott Amnon felől, hogy meghalt.   "
        }
    ]
}