{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 10,
    "book_name": "2 Samuel",
    "chapter": 14,
    "name": "2 Samuel 14",
    "verses": [
        {
            "chapter": 14,
            "verse": 1,
            "name": "2 Samuel 14:1",
            "text": " Észrevévén Joáb, Sérujának fia, hogy a királynak szíve vágyakozik Absolon után, "
        },
        {
            "chapter": 14,
            "verse": 2,
            "name": "2 Samuel 14:2",
            "text": "Elkülde Joáb Tékoa városába, és hozata onnét egy asszonyt, ki igen eszes vala, és monda néki: Kérlek tetessed, mintha nagy keserűséged volna, és öltözzél fel gyászruhába, és olajjal se kend meg magadat; és légy olyan, mint aféle asszony, ki sokáig siratta halottját."
        },
        {
            "chapter": 14,
            "verse": 3,
            "name": "2 Samuel 14:3",
            "text": "És menj be a királyhoz, s így és így szólj hozzá. És Joáb szájába adta, hogy mit kelljen szólani."
        },
        {
            "chapter": 14,
            "verse": 4,
            "name": "2 Samuel 14:4",
            "text": "Szóla azért a Tékoabeli asszony a királynak, minekutána arczczal a földre leborult, és térdet-fejet hajtott, és monda: Segíts meg, óh király!"
        },
        {
            "chapter": 14,
            "verse": 5,
            "name": "2 Samuel 14:5",
            "text": "És monda néki a király: Mi bajod van? Felele az: Óh, én özvegyasszony vagyok, mert az én férjem meghalt."
        },
        {
            "chapter": 14,
            "verse": 6,
            "name": "2 Samuel 14:6",
            "text": "És a te szolgálódnak két fia vala, kik összevesztek a mezőn, és mivel nem vala senki, a ki őket megvédte volna, az egyik megsérté a másikat és megölé."
        },
        {
            "chapter": 14,
            "verse": 7,
            "name": "2 Samuel 14:7",
            "text": "És ímé az egész háznép ellene támadott a te szolgálóleányodnak, és ezt mondják: Add kezünkbe az ő testvérének gyilkosát, hadd öljük meg őt az ő testvérének lelkéért, a kit megölt, és veszessük el az örököst is. Így akarják eloltani a kicsiny szikrácskát, a mely nékem megmaradott, hogy az én férjemnek ne maradjon se neve, se maradéka a föld színén."
        },
        {
            "chapter": 14,
            "verse": 8,
            "name": "2 Samuel 14:8",
            "text": "Monda azért a király az asszonynak: Menj el házadhoz, és parancsolok a te dolgod felől."
        },
        {
            "chapter": 14,
            "verse": 9,
            "name": "2 Samuel 14:9",
            "text": "Felele pedig a Tékoából való asszony a királynak: Uram király, én rajtam legyen a bűn súlya és az én atyámnak házán, de a király és az ő trónja ártatlan leszen."
        },
        {
            "chapter": 14,
            "verse": 10,
            "name": "2 Samuel 14:10",
            "text": "Monda erre a király: A ki te ellened szól, hozd ide előmbe, és többé nem fog illetni téged."
        },
        {
            "chapter": 14,
            "verse": 11,
            "name": "2 Samuel 14:11",
            "text": "Akkor ő monda: Emlékezzék meg kérlek, a király az Úrról, a te Istenedről: hogy a vérbosszúló ne szaporítsa a pusztulást, és hogy az én fiamat ne veszessék el. Felele a király: Él az Úr, hogy a te fiadnak egy hajszála sem esik le a földre. "
        },
        {
            "chapter": 14,
            "verse": 12,
            "name": "2 Samuel 14:12",
            "text": "És monda az asszony: Kérlek, hadd szóljon a te szolgálód csak egy szót az én uramnak, a királynak; és ő monda: Szólj."
        },
        {
            "chapter": 14,
            "verse": 13,
            "name": "2 Samuel 14:13",
            "text": "Akkor monda az asszony: Miért gondoltál ehhez hasonló dolgot az Isten népe ellen (mert mivel a király ezt a szót szólotta, mintegy maga is bűnös), hogy a király azt, a kit eltaszított magától, nem hívatja vissza?"
        },
        {
            "chapter": 14,
            "verse": 14,
            "name": "2 Samuel 14:14",
            "text": "Mert bizonyára meg kell halnunk, és olyanok vagyunk, mint a víz, mely a földre kiöntetvén, fel nem szedhető, és az Isten egy lelket sem akar elvenni, hanem azt a gondolatot gondolja magában, hogy ne legyen számkivetve előtte az eltaszított sem. "
        },
        {
            "chapter": 14,
            "verse": 15,
            "name": "2 Samuel 14:15",
            "text": "Most annakokáért azért jöttem ide, hogy én szólnék a királynak, az én uramnak, noha sokan rettentettek engem ettől; mindazáltal azt mondotta a te szolgálód: Mégis beszélek a királylyal, hátha megteszi a király, a mit az ő szolgálóleánya mond."
        },
        {
            "chapter": 14,
            "verse": 16,
            "name": "2 Samuel 14:16",
            "text": "Igen, meghallgatja a király, és megszabadítja az ő szolgálóleányát annak kezéből, a ki engem el akar veszteni és velem együtt az én fiamat az Istennek örökségéből."
        },
        {
            "chapter": 14,
            "verse": 17,
            "name": "2 Samuel 14:17",
            "text": "Annakfelette ezt gondolta a te szolgálóleányod: Az én uramnak, a királynak beszéde szerezzen nyugodalmat, mert mint az Istennek angyala, olyan az én uram, a király, mivelhogy meghallgatja mind a jót, mind a gonoszt. És az Úr a te Istened legyen te veled. "
        },
        {
            "chapter": 14,
            "verse": 18,
            "name": "2 Samuel 14:18",
            "text": "És felelvén a király, monda az asszonynak: Kérlek, ne tagadd meg, a mit tőled kérek. És monda az asszony: Mondja el az én uram, a király, kérlek!"
        },
        {
            "chapter": 14,
            "verse": 19,
            "name": "2 Samuel 14:19",
            "text": "És monda a király: Vajjon mindezekben nem a Joáb keze van-é veled? Felele az asszony, és monda: Él a te lelked, óh uram, király, hogy sem jobbra, sem balra nem lehet térni attól, a mit az én uram, a király szól; mert a te szolgád Joáb hagyta ezt nékem, és mindezeket a szókat ő adta a te szolgálóleányodnak szájába. "
        },
        {
            "chapter": 14,
            "verse": 20,
            "name": "2 Samuel 14:20",
            "text": "Hogy a dolognak más fordulatot adjon, azért tette ezt Joáb, a te szolgád. De az én uram bölcs, az Isten angyalának bölcsesége szerint, hogy mindent észrevegyen, a mi a földön van."
        },
        {
            "chapter": 14,
            "verse": 21,
            "name": "2 Samuel 14:21",
            "text": "Akkor monda a király Joábnak: Ímé megteszem ezt a dolgot. Eredj el, és hozd haza az én fiamat, Absolont."
        },
        {
            "chapter": 14,
            "verse": 22,
            "name": "2 Samuel 14:22",
            "text": "És a földre arczczal leborula Joáb, és térdet-fejet hajtván, megköszöné a királynak, és monda Joáb: Ma ismerte meg, uram király, a te szolgád, hogy van valami becsületem előtted; mert az ő szolgájának beszédét megcselekedte a király."
        },
        {
            "chapter": 14,
            "verse": 23,
            "name": "2 Samuel 14:23",
            "text": "Felkele azért Joáb, és elméne Gessurba, és haza hozá Absolont Jeruzsálembe. "
        },
        {
            "chapter": 14,
            "verse": 24,
            "name": "2 Samuel 14:24",
            "text": "És monda a király: Menjen a maga házába, és az én színemet ne lássa. Tére azért Absolon az ő házába, és a királynak orczáját nem láthatá."
        },
        {
            "chapter": 14,
            "verse": 25,
            "name": "2 Samuel 14:25",
            "text": "Nem vala pedig az egész Izráelben olyan szép ember, mint Absolon, ki dicséretre olyan méltó volna; tetőtől fogva talpig ő benne semmi hiba nem vala."
        },
        {
            "chapter": 14,
            "verse": 26,
            "name": "2 Samuel 14:26",
            "text": "És mikor a fejét megnyiratja (mert minden esztendőben megnyiratja vala, mivel igen nehéz volna, azért nyiratja le), az ő fejének haja nyom vala kétszáz siklust a királyi mérték szerint."
        },
        {
            "chapter": 14,
            "verse": 27,
            "name": "2 Samuel 14:27",
            "text": "Lőn pedig Absolonnak három fia és egy leánya, kinek neve Támár vala; ez igen szép termetű asszony vala."
        },
        {
            "chapter": 14,
            "verse": 28,
            "name": "2 Samuel 14:28",
            "text": "Két esztendőt töltött immár Absolon Jeruzsálemben, de a királynak színét még nem látta."
        },
        {
            "chapter": 14,
            "verse": 29,
            "name": "2 Samuel 14:29",
            "text": "Elkülde azért Absolon Joábhoz, hogy őt a királyhoz küldje, ki nem akara hozzá menni; és elkülde másodszor is, de ő még sem akart elmenni."
        },
        {
            "chapter": 14,
            "verse": 30,
            "name": "2 Samuel 14:30",
            "text": "Monda azért az ő szolgáinak: Nézzétek, a Joáb gazdasága az enyém mellett van, és ott van az ő árpája: menjetek el, és gyújtsátok fel tűzzel; és meggyújták az Absolon szolgái a gazdaságot tűzzel."
        },
        {
            "chapter": 14,
            "verse": 31,
            "name": "2 Samuel 14:31",
            "text": "Felkele azért Joáb, és méne Absolonhoz az ő házába, és monda néki: Mi az oka, hogy a te szolgáid az én gazdaságomat felgyújtották tűzzel?"
        },
        {
            "chapter": 14,
            "verse": 32,
            "name": "2 Samuel 14:32",
            "text": "Felele Absolon Joábnak: Azért mert hozzád küldöttem ily szóval, hogy ide jőjj, hogy a királyhoz küldjelek, hogy ezt mondjad néki: Mi szükség volt hazajőnöm Gessurból? Jobb volna most is nékem ott lennem. Most azért szeretném a király arczát látni; ha van bennem álnokság, ölessen meg engem."
        },
        {
            "chapter": 14,
            "verse": 33,
            "name": "2 Samuel 14:33",
            "text": "Elméne azért Joáb a királyhoz, és megmondá néki. És akkor hivatá a király Absolont, és elméne a királyhoz, és fejet hajtván a király előtt, arczczal a földre borula. És megcsókolá a király Absolont.  "
        }
    ]
}