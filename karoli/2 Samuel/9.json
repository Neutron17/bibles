{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 10,
    "book_name": "2 Samuel",
    "chapter": 9,
    "name": "2 Samuel 9",
    "verses": [
        {
            "chapter": 9,
            "verse": 1,
            "name": "2 Samuel 9:1",
            "text": " Monda pedig Dávid: Maradt-é még valaki a Saul házanépe közül, hogy irgalmasságot cselekedjem ő vele Jonathánért? "
        },
        {
            "chapter": 9,
            "verse": 2,
            "name": "2 Samuel 9:2",
            "text": "Vala pedig Saul házából egy szolga, kinek neve vala Siba, kit Dávidhoz szólítának, és monda a király néki: Te vagy-é Siba? Felele: Én vagyok a te szolgád."
        },
        {
            "chapter": 9,
            "verse": 3,
            "name": "2 Samuel 9:3",
            "text": "Akkor monda a király: Maradt-é még valaki a Saul házanépe közül, hogy cselekedjem vele az Isten irgalmasságát? Felele Siba a királynak: Van még Jonathánnak egy fia, ki mind a két lábára sánta. "
        },
        {
            "chapter": 9,
            "verse": 4,
            "name": "2 Samuel 9:4",
            "text": "Monda néki a király: Hol van? És monda Siba a királynak: Ímé az Ammiel fiának, Mákirnak házában van Ló-Debárban. "
        },
        {
            "chapter": 9,
            "verse": 5,
            "name": "2 Samuel 9:5",
            "text": "Akkor elkülde Dávid király, és elhozatá őt a Mákirnak, az Ammiel fiának házából Ló-Debárból."
        },
        {
            "chapter": 9,
            "verse": 6,
            "name": "2 Samuel 9:6",
            "text": "És mikor megérkezett Dávidhoz Méfibóset, Jonathánnak a Saul fiának fia, arczczal leborula, és tisztességet tőn néki; és monda Dávid: Méfibóset! ki felele: Ímhol a te szolgád."
        },
        {
            "chapter": 9,
            "verse": 7,
            "name": "2 Samuel 9:7",
            "text": "Monda néki Dávid: Ne félj; mert kétség nélkül irgalmasságot cselekeszem veled Jonathánért, a te atyádért; és visszaadom néked Saulnak, a te nagyatyádnak minden majorságát, és néked mindenkor asztalomnál lesz ételed. "
        },
        {
            "chapter": 9,
            "verse": 8,
            "name": "2 Samuel 9:8",
            "text": "Akkor fejet hajta Méfibóset, és monda: Micsoda a te szolgád, hogy a holt ebre reá tekintettél, minemű én vagyok? "
        },
        {
            "chapter": 9,
            "verse": 9,
            "name": "2 Samuel 9:9",
            "text": "Szólítá azután a király Sibát, Saulnak szolgáját, és monda néki: Valamije volt Saulnak és egész háznépének, mindazokat a te urad fiának adtam. "
        },
        {
            "chapter": 9,
            "verse": 10,
            "name": "2 Samuel 9:10",
            "text": "A majorságnak azért te viseljed gondját, és a te fiaid és szolgáid, és beszolgáltassad, hogy legyen a te urad fiának kenyere, melylyel éljen. Méfibóset pedig, a te uradnak fia, az én asztalomnál eszik mindenkor. Vala pedig Sibának tizenöt fia és húsz szolgája."
        },
        {
            "chapter": 9,
            "verse": 11,
            "name": "2 Samuel 9:11",
            "text": "Felele Siba a királynak: Valamit az én uram, a király parancsol nékem, szolgájának, a képen cselekeszik a te szolgád. És Méfibóset az én asztalomnál eszik, mint a király fiainak egyike."
        },
        {
            "chapter": 9,
            "verse": 12,
            "name": "2 Samuel 9:12",
            "text": "Vala pedig Méfibósetnek egy fiacskája, kinek neve Mika vala; a Siba házában lakozók pedig mindnyájan Méfibóset szolgái valának. "
        },
        {
            "chapter": 9,
            "verse": 13,
            "name": "2 Samuel 9:13",
            "text": "Méfibóset tehát Jeruzsálemben lakozék, mert mindenkor a király asztalánál eszik vala; és ő mind a két lábára sánta vala.   "
        }
    ]
}