{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 10,
    "book_name": "2 Samuel",
    "chapter": 18,
    "name": "2 Samuel 18",
    "verses": [
        {
            "chapter": 18,
            "verse": 1,
            "name": "2 Samuel 18:1",
            "text": " Megszámlálá pedig Dávid a népet, a mely vele vala, s ezredeseket és századosokat rendele föléjök."
        },
        {
            "chapter": 18,
            "verse": 2,
            "name": "2 Samuel 18:2",
            "text": "És hagyá Dávid a népnek harmadrészét Joáb keze alatt, és harmadrészét Séruja fiának, Abisainak, Joáb atyjafiának keze alatt, harmadrészét pedig bízá a Gitteus Ittai kezére. És monda a népnek a király: Bizony én magam is elmegyek veletek. "
        },
        {
            "chapter": 18,
            "verse": 3,
            "name": "2 Samuel 18:3",
            "text": "De a nép monda: Ne jőjj; mert ha netalán mi megfutamodunk is, velünk nem gondolnak, és ha felerészben meghalunk is, velünk semmit sem gondolnak; de te teszesz anynyit, mint mi tízezeren: jobb azért, hogy te a városból légy nékünk segítségül. "
        },
        {
            "chapter": 18,
            "verse": 4,
            "name": "2 Samuel 18:4",
            "text": "Monda azért nékik a király: A mi néktek jónak tetszik, én azt mívelem. Megálla azért a király a kapuban, és az egész sereg megy vala ki százanként és ezerenként."
        },
        {
            "chapter": 18,
            "verse": 5,
            "name": "2 Samuel 18:5",
            "text": "Parancsola pedig a király Joábnak, Abisainak és Ittainak, mondván: Az én fiammal, Absolonnal én érettem kiméletesen bánjatok; hallá pedig ezt mind az egész had, mikor a király mindenik vezérnek parancsola Absolon felől. "
        },
        {
            "chapter": 18,
            "verse": 6,
            "name": "2 Samuel 18:6",
            "text": "Kiméne azért a nép a mezőre, az Izráel ellenébe, és megütközének az Efraim erdejénél."
        },
        {
            "chapter": 18,
            "verse": 7,
            "name": "2 Samuel 18:7",
            "text": "És megvereték ott az Izráel népe a Dávid szolgái által, és nagy veszteség volt ott azon a napon, mintegy húszezer emberé."
        },
        {
            "chapter": 18,
            "verse": 8,
            "name": "2 Samuel 18:8",
            "text": "És kiterjedt a harcz az egész vidékre, és a nép közül sokkal többet emészte meg az erdő, mint a fegyver azon a napon."
        },
        {
            "chapter": 18,
            "verse": 9,
            "name": "2 Samuel 18:9",
            "text": "És találkozék Absolon Dávid szolgáival; Absolon pedig egy öszvéren ül vala. És beméne az öszvér a nagy cserfák sürű ágai alá, hol fennakadt fejénél fogva egy cserfán, függvén az ég és föld között, az öszvér pedig elszaladt alóla."
        },
        {
            "chapter": 18,
            "verse": 10,
            "name": "2 Samuel 18:10",
            "text": "Kit mikor egy ember meglátott, hírül adá Joábnak, és monda: Ímé, láttam Absolont egy cserfán függeni."
        },
        {
            "chapter": 18,
            "verse": 11,
            "name": "2 Samuel 18:11",
            "text": "Monda pedig Joáb az embernek, a ki megmondotta vala néki: Ímé láttad, és miért nem ütötted le ott őt a földre? Az én dolgom lett volna azután, hogy megajándékozzalak tíz ezüst siklussal és egy övvel."
        },
        {
            "chapter": 18,
            "verse": 12,
            "name": "2 Samuel 18:12",
            "text": "Monda az ember Joábnak: Ha mindjárt ezer ezüstpénzt adnál is kezembe, nem ölném meg a király fiát; mert a mi fülünk hallására parancsolá a király néked, Abisainak és Ittainak, ezt mondván: Kiméljétek, bárki legyen, az ifjút, Absolont. "
        },
        {
            "chapter": 18,
            "verse": 13,
            "name": "2 Samuel 18:13",
            "text": "Vagy ha orozva törtem volna életére – mivel a király előtt semmi sem marad titokban – magad is ellenem támadtál volna."
        },
        {
            "chapter": 18,
            "verse": 14,
            "name": "2 Samuel 18:14",
            "text": "Monda azért Joáb: Nem akarok előtted késedelmezni; és vőn három nyilat kezébe és Absolonnak szívébe lövé, minthogy még élt a cserfán. "
        },
        {
            "chapter": 18,
            "verse": 15,
            "name": "2 Samuel 18:15",
            "text": "Körülfogák akkor a Joáb fegyverhordozó szolgái tízen, és általverék Absolont, és megölék őt. "
        },
        {
            "chapter": 18,
            "verse": 16,
            "name": "2 Samuel 18:16",
            "text": "Megfúvatá azután a trombitát Joáb, és megtére a nép Izráelnek űzéséből, mert kimélni akará Joáb a népet."
        },
        {
            "chapter": 18,
            "verse": 17,
            "name": "2 Samuel 18:17",
            "text": "Absolont pedig felvevék, és veték őt az erdőn egy nagy verembe, és igen nagy rakás követ hányának reá. És az egész Izráel elmeneküle, kiki az ő sátorába. "
        },
        {
            "chapter": 18,
            "verse": 18,
            "name": "2 Samuel 18:18",
            "text": "Absolon pedig vett és még életében emelt magának emlékoszlopot, a mely a király völgyében van. Mert ezt mondja vala: Nincsen nékem oly fiam, a kin az én nevemnek emlékezete maradhatna; azért az oszlopot a maga nevére nevezé; és az Absolon oszlopának hívattatik mind e mai napig.  "
        },
        {
            "chapter": 18,
            "verse": 19,
            "name": "2 Samuel 18:19",
            "text": " Monda pedig Akhimás, Sádók fia: Majd elfutok, és megmondom a királynak, hogy megszabadította őt az Úr az ő ellenségeinek kezéből. "
        },
        {
            "chapter": 18,
            "verse": 20,
            "name": "2 Samuel 18:20",
            "text": "És monda néki Joáb: Ne légy ma hírmondó, hanem holnap mondd meg a hírt, ma pedig ne mondd meg; mivelhogy a király fia meghalt."
        },
        {
            "chapter": 18,
            "verse": 21,
            "name": "2 Samuel 18:21",
            "text": "Monda azonközben Joáb Kúsinak: Eredj el, mondd meg a királynak, a mit láttál; és meghajtá magát Kúsi Joáb előtt, és elszaladt."
        },
        {
            "chapter": 18,
            "verse": 22,
            "name": "2 Samuel 18:22",
            "text": "És szóla ismét Akhimás, Sádók fia, és monda Joábnak: Bármint legyen, hadd fussak el én is Kúsi után! Monda Joáb: Miért futnál fiam; nem néked való ez a hírmondás?!"
        },
        {
            "chapter": 18,
            "verse": 23,
            "name": "2 Samuel 18:23",
            "text": "Bármint legyen, hadd fussak el mégis! Ő pedig monda néki: Ám fuss el. Elfuta azért Akhimás a síkon való úton, és megelőzé Kúsit."
        },
        {
            "chapter": 18,
            "verse": 24,
            "name": "2 Samuel 18:24",
            "text": "Dávid pedig ül vala a két kapu között, és az őrálló felméne a kapu tetejére, a kőfalra, és felemelvén szemeit, látá, hogy egy ember igen fut egyedül."
        },
        {
            "chapter": 18,
            "verse": 25,
            "name": "2 Samuel 18:25",
            "text": "Kiálta azért az őrálló, és megmondá a királynak, és monda a király: Ha egyedül jő, hír van az ő szájában. Amaz pedig mind közelebb jöve."
        },
        {
            "chapter": 18,
            "verse": 26,
            "name": "2 Samuel 18:26",
            "text": "Látá pedig az őrálló, hogy másik ember is fut, és lekiálta az őrálló a kapunállónak, mondván: Ímé más ember is fut egyedül. Akkor monda a király: Az is hírmondó."
        },
        {
            "chapter": 18,
            "verse": 27,
            "name": "2 Samuel 18:27",
            "text": "Monda ismét az őrálló: A mint látom, az elsőnek olyan a futása, mint Akhimásnak, a Sádók fiának; és monda a király: Jó ember az, és jó hírrel jő. "
        },
        {
            "chapter": 18,
            "verse": 28,
            "name": "2 Samuel 18:28",
            "text": "Kiáltván azért Akhimás, monda a királynak: Békesség! És meghajtá magát arczczal a földre a király előtt, és monda: Áldott az Úr a te Istened, ki kezedbe adta az embereket, kik felemelték kezeiket az én uram ellen, a király ellen."
        },
        {
            "chapter": 18,
            "verse": 29,
            "name": "2 Samuel 18:29",
            "text": "Monda akkor a király: Hogy van Absolon fiam? Felele Akhimás: Látám a nagy sereglést, mikor elküldé Joáb a király szolgáját és a te szolgádat; de nem tudom, mi történt. "
        },
        {
            "chapter": 18,
            "verse": 30,
            "name": "2 Samuel 18:30",
            "text": "És monda a király: Eredj tova, és állj meg ott; félreméne azért, és megálla ott."
        },
        {
            "chapter": 18,
            "verse": 31,
            "name": "2 Samuel 18:31",
            "text": "E közben Kúsi is megérkezett, és monda Kúsi: Ezt izenik a királynak, az én uramnak, hogy az Úr megszabadított ma téged mindeneknek kezéből, a kik ellened támadtak volt. "
        },
        {
            "chapter": 18,
            "verse": 32,
            "name": "2 Samuel 18:32",
            "text": "Monda a király Kúsinak: Hogy van Absolon fiam? Felele Kúsi: Úgy legyenek az én uramnak, a királynak minden ellenségei, és valakik te ellened gonoszul feltámadnak, mint a te fiad.  "
        },
        {
            "chapter": 18,
            "verse": 33,
            "name": "2 Samuel 18:33",
            "text": " És megháborodék a király, és felméne a kapu felett való házba, és síra, és ezt mondja vala mentében: Szerelmes fiam, Absolon! édes fiam, édes fiam, Absolon! bár én haltam volna meg te helyetted, Absolon, édes fiam, szerelmes fiam!   "
        }
    ]
}