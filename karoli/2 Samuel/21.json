{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 10,
    "book_name": "2 Samuel",
    "chapter": 21,
    "name": "2 Samuel 21",
    "verses": [
        {
            "chapter": 21,
            "verse": 1,
            "name": "2 Samuel 21:1",
            "text": " Lőn pedig nagy éhség Dávidnak idejében három egész esztendeig egymás után, és megkeresé e miatt Dávid az Urat, és monda az Úr: Saulért és az ő vérszopó háznépéért van ez: mivelhogy megölte a Gibeonitákat. "
        },
        {
            "chapter": 21,
            "verse": 2,
            "name": "2 Samuel 21:2",
            "text": "Hivatá azért a király a Gibeonitákat és szóla nékik: (A Gibeoniták pedig nem az Izráel fiai közül valók valának, hanem az Emoreusok maradékából, a kiknek az Izráel fiai megesküdtek vala; Saul mindazáltal alkalmat keresett vala, hogy azokat levágassa az Izráel és Júda nemzetsége iránti buzgalmából)."
        },
        {
            "chapter": 21,
            "verse": 3,
            "name": "2 Samuel 21:3",
            "text": "És monda Dávid a Gibeonitáknak: Mit cselekedjem veletek, és mivel szerezzek engesztelést, hogy áldjátok az Úrnak örökségét?"
        },
        {
            "chapter": 21,
            "verse": 4,
            "name": "2 Samuel 21:4",
            "text": "Felelének néki a Gibeoniták: Nincsen nékünk sem ezüstünk, sem aranyunk Saulnál és az ő házánál, és nem kell mi nékünk, hogy valaki megölettessék Izráelben. És monda: Valamit mondotok, megcselekszem veletek."
        },
        {
            "chapter": 21,
            "verse": 5,
            "name": "2 Samuel 21:5",
            "text": "Akkor mondának a királynak: Annak az embernek a házából, a ki megemésztett minket, és a ki ellenünk gonoszt gondola, hogy megsemmisíttessünk, és meg ne maradhassunk Izráel egész határában;"
        },
        {
            "chapter": 21,
            "verse": 6,
            "name": "2 Samuel 21:6",
            "text": "Adj nékünk hét embert az ő maradékai közül, a kiket felakaszszunk az Úr előtt, Saulnak, az Úr választottjának Gibeájában. És monda a király: Én átadom. "
        },
        {
            "chapter": 21,
            "verse": 7,
            "name": "2 Samuel 21:7",
            "text": "És kedveze a király Méfibósetnek, Jonathán fiának, ki Saul fia vala, az Úr nevére tett esküvésért, mely közöttök tétetett, Dávid és Jonathán között, a Saul fia között. "
        },
        {
            "chapter": 21,
            "verse": 8,
            "name": "2 Samuel 21:8",
            "text": "De elvevé a király Aja leányának, Rispának két fiát, kiket Saulnak szült vala, Armónit és Méfibósetet, és a Saul leányának, Mikálnak öt fiát, kiket szült Barzillai fiának, Adrielnek, a Méholátból valónak. "
        },
        {
            "chapter": 21,
            "verse": 9,
            "name": "2 Samuel 21:9",
            "text": "És adá azokat a Gibeoniták kezébe, a kik felakaszták őket a hegyen az Úr előtt. Ezek tehát egyszerre heten pusztulának el, és az aratás első napjaiban, az árpaaratás kezdetén ölettek meg. "
        },
        {
            "chapter": 21,
            "verse": 10,
            "name": "2 Samuel 21:10",
            "text": "Vőn pedig Rispa, Ajának leánya egy zsákruhát, és kiteríté azt magának a kősziklán az aratás kezdetétől fogva, míg eső lőn reájok az égből: és nem engedé az égi madarakat azokra szállani nappal, sem pedig a mezei vadakat éjszaka. "
        },
        {
            "chapter": 21,
            "verse": 11,
            "name": "2 Samuel 21:11",
            "text": "És megmondák Dávidnak, a mit Rispa, Ajának leánya, Saulnak ágyasa cselekedett."
        },
        {
            "chapter": 21,
            "verse": 12,
            "name": "2 Samuel 21:12",
            "text": "Akkor elméne Dávid, és elhozá a Saul és Jonathán tetemeit a Jábes-Gileádbeliektől, kik ellopták vala azokat a Bethsánnak utczájáról, a hol őket a Filiszteusok felakasztották vala, mikor a Filiszteusok megverték Sault a Gilboa hegyén. "
        },
        {
            "chapter": 21,
            "verse": 13,
            "name": "2 Samuel 21:13",
            "text": "És elhozták onnét Saulnak és az ő fiának, Jonathánnak tetemeit, és összeszedték azoknak tetemeit is, a kik felakasztattak. "
        },
        {
            "chapter": 21,
            "verse": 14,
            "name": "2 Samuel 21:14",
            "text": "És eltemeték Saulnak és az ő fiának, Jonathánnak tetemeit a Benjámin földében, Sélában, az ő atyjának, Kisnek sírboltjában; és megtették mindazt, a mit a király parancsolt. És kiengesztelődött ez által Isten az ország iránt.  "
        },
        {
            "chapter": 21,
            "verse": 15,
            "name": "2 Samuel 21:15",
            "text": " Ezután ismét háborút kezdének a Filiszteusok Izráel ellen; és elméne Dávid az ő szolgáival együtt, és harczolának a Filiszteusok ellen, annyira, hogy Dávid elfárada."
        },
        {
            "chapter": 21,
            "verse": 16,
            "name": "2 Samuel 21:16",
            "text": "Akkor Jisbi Bénób, ki az óriások maradékából való vala (kinek kopjavasa háromszáz rézsiklust nyomott, és új hadi szerszámmal volt felövezve), elhatározá magában, hogy megöli Dávidot;"
        },
        {
            "chapter": 21,
            "verse": 17,
            "name": "2 Samuel 21:17",
            "text": "De Abisai, Sérujának fia segített néki és általüté a Filiszteust és megölé. Akkor esküvéssel fogadák néki a Dávid szolgái, ezt mondván: Soha többé velünk hadba nem jössz, hogy az Izráelnek szövétnekét el ne oltsad. "
        },
        {
            "chapter": 21,
            "verse": 18,
            "name": "2 Samuel 21:18",
            "text": "Lőn azután is harczuk a Filiszteusokkal Gób városánál, és Sibbékai, Husát városból való, akkor megölé Sáfot, ki az óriások maradékai közül való vala. "
        },
        {
            "chapter": 21,
            "verse": 19,
            "name": "2 Samuel 21:19",
            "text": "Azután újra lőn háború a Filiszteusokkal Góbnál, hol Elkhanán, a Bethlehemből való Jaharé Oregimnek fia megölé a Gitteus Góliátot, kinek kopjanyele olyan vala, mint a szövőknek zugolyfája. "
        },
        {
            "chapter": 21,
            "verse": 20,
            "name": "2 Samuel 21:20",
            "text": "Gáthban is volt háború, hol egy óriás férfi vala, kinek kezein és lábain hat-hat ujjai valának, azaz mindenestől huszonnégy, és ez is óriástól származott vala. "
        },
        {
            "chapter": 21,
            "verse": 21,
            "name": "2 Samuel 21:21",
            "text": "És szidalmazá Izráelt, de megölé Jonathán, Dávid bátyjának, Simeának fia. "
        },
        {
            "chapter": 21,
            "verse": 22,
            "name": "2 Samuel 21:22",
            "text": "Ezek négyen származtak Gáthban az óriástól, kik mind Dávid keze által és az ő szolgáinak kezeik által estek el.   "
        }
    ]
}