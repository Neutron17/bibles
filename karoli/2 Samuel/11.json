{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 10,
    "book_name": "2 Samuel",
    "chapter": 11,
    "name": "2 Samuel 11",
    "verses": [
        {
            "chapter": 11,
            "verse": 1,
            "name": "2 Samuel 11:1",
            "text": " Lőn pedig az esztendő fordulásakor, mikor a királyok hadba szoktak menni, elküldé Dávid Joábot és az ő szolgáit ő vele, és mind az egész Izráelt, hogy elveszessék az Ammon fiait, és megszállják Rabba városát; Dávid pedig Jeruzsálemben maradt. "
        },
        {
            "chapter": 11,
            "verse": 2,
            "name": "2 Samuel 11:2",
            "text": "És lőn estefelé, mikor felkelt Dávid az ő ágyából, és a királyi palota tetején sétála: láta a tetőről egy asszonyt fürdeni, ki igen szép termetű vala."
        },
        {
            "chapter": 11,
            "verse": 3,
            "name": "2 Samuel 11:3",
            "text": "És elkülde Dávid, és tudakozódék az asszony felől, és monda egy ember: Nemde nem ez-é Bethsabé, Eliámnak leánya, a Hitteus Uriás felesége? "
        },
        {
            "chapter": 11,
            "verse": 4,
            "name": "2 Samuel 11:4",
            "text": "Akkor követeket külde Dávid, és elhozatá őt; ki beméne ő hozzá, és vele hála, mikor az ő tisztátalanságából megtisztult; és annakutána visszaméne az ő házához. "
        },
        {
            "chapter": 11,
            "verse": 5,
            "name": "2 Samuel 11:5",
            "text": "És fogada méhében az asszony, és elküldvén, megizené Dávidnak ilyen szóval: Teherbe estem!"
        },
        {
            "chapter": 11,
            "verse": 6,
            "name": "2 Samuel 11:6",
            "text": "Akkor Dávid izene Joábnak: Küldd haza hozzám a Hitteus Uriást; és elküldé Joáb Uriást Dávidhoz."
        },
        {
            "chapter": 11,
            "verse": 7,
            "name": "2 Samuel 11:7",
            "text": "Mikor pedig eljutott Uriás ő hozzá, megkérdé őt Dávid Joábnak békessége felől, a népnek békessége felől és a harcz folyása felől."
        },
        {
            "chapter": 11,
            "verse": 8,
            "name": "2 Samuel 11:8",
            "text": "Ezután monda Dávid Uriásnak: Menj haza, és mosd meg lábaidat; kimenvén pedig Uriás a király házából, a király ajándékot külde utána. "
        },
        {
            "chapter": 11,
            "verse": 9,
            "name": "2 Samuel 11:9",
            "text": "Uriás azonban lefeküvék a királyi palota bejárata előtt az ő urának minden szolgáival, és nem méne a maga házához."
        },
        {
            "chapter": 11,
            "verse": 10,
            "name": "2 Samuel 11:10",
            "text": "És megjelenték Dávidnak, mondván: Nem ment le Uriás az ő házához. Akkor monda Dávid Uriásnak: Nemde nem útról jöttél-é? Miért nem mentél le a te házadhoz?"
        },
        {
            "chapter": 11,
            "verse": 11,
            "name": "2 Samuel 11:11",
            "text": "Felele Uriás Dávidnak: Az Isten ládája, Izráel és Júda nemzetsége sátorokban laknak, és az én uram Joáb, és az én uramnak szolgái a nyilt mezőn táboroznak: hogy mennék én be az én házamba, hogy egyem és igyam és feleségemmel háljak? Úgy élj te és úgy éljen a te lelked, hogy nem mívelem azt! "
        },
        {
            "chapter": 11,
            "verse": 12,
            "name": "2 Samuel 11:12",
            "text": "Monda azért Dávid Uriásnak: Maradj itt ma is, és holnap elbocsátlak. Ott marada azért Uriás Jeruzsálemben az nap és más napra kelve is."
        },
        {
            "chapter": 11,
            "verse": 13,
            "name": "2 Samuel 11:13",
            "text": "Ennekutána hivatá őt Dávid, és ő vele evék és ivék, és lerészegíté őt, és kiméne estve aludni az ő ágyára, az ő urának szolgáival együtt, de házához nem méne alá."
        },
        {
            "chapter": 11,
            "verse": 14,
            "name": "2 Samuel 11:14",
            "text": "Megvirradván pedig, levelet íra Dávid Joábnak, melyet Uriástól küldött el. "
        },
        {
            "chapter": 11,
            "verse": 15,
            "name": "2 Samuel 11:15",
            "text": "Írá pedig a levélben, mondván: Állassátok Uriást legelől, a hol a harcz leghevesebb és háta mögül fussatok el, hogy megölettessék és meghaljon."
        },
        {
            "chapter": 11,
            "verse": 16,
            "name": "2 Samuel 11:16",
            "text": "Lőn azért, hogy mikor ostromlá Joáb a várost, állatá Uriást arra a helyre, a hol tudja vala, hogy erős vitézek vannak."
        },
        {
            "chapter": 11,
            "verse": 17,
            "name": "2 Samuel 11:17",
            "text": "Kijövén azért a városbeli nép, megharczolának Joábbal, és elhullának egyesek a nép közül, Dávid szolgái közül, és a Hitteus Uriás is meghala."
        },
        {
            "chapter": 11,
            "verse": 18,
            "name": "2 Samuel 11:18",
            "text": "Követet külde akkor Joáb, és megizené Dávidnak az ütközetnek egész lefolyását."
        },
        {
            "chapter": 11,
            "verse": 19,
            "name": "2 Samuel 11:19",
            "text": "És megparancsolá a követnek, mondván: Ha az ütközetnek egész lefolyását teljesen előadtad a királynak,"
        },
        {
            "chapter": 11,
            "verse": 20,
            "name": "2 Samuel 11:20",
            "text": "És ha a király haragra lobbanva azt mondja néked: Miért mentetek olyan közel a városhoz harczolni? Avagy nem tudtátok-é, hogy lelövöldöznek a kőfalról?"
        },
        {
            "chapter": 11,
            "verse": 21,
            "name": "2 Samuel 11:21",
            "text": "Kicsoda ölte meg Abiméleket, a Jérubbóset fiát? Nemde nem egy asszony üté-é agyon a kőfalról egy malomkődarabbal és meghala Tébesben? Azért miért mentetek közel a kőfalhoz? Akkor mondd meg: A te szolgád a Hitteus Uriás is meghalt. "
        },
        {
            "chapter": 11,
            "verse": 22,
            "name": "2 Samuel 11:22",
            "text": "Elméne azért a követ, és mikor megérkezett, elbeszélé Dávidnak mindazt, a mivel megbízta volt őt Joáb. "
        },
        {
            "chapter": 11,
            "verse": 23,
            "name": "2 Samuel 11:23",
            "text": "És monda a követ Dávidnak: Azok az emberek erőt vettek felettünk, és a mezőre kijöttek ellenünk, de mi visszaűztük őket a kapu bejáratáig;"
        },
        {
            "chapter": 11,
            "verse": 24,
            "name": "2 Samuel 11:24",
            "text": "Azonban a kőfalról lövöldözének a nyilasok a te szolgáidra, és a király szolgái közül egyesek meghaltak; és a te szolgád, a Hitteus Uriás is meghalt. "
        },
        {
            "chapter": 11,
            "verse": 25,
            "name": "2 Samuel 11:25",
            "text": "Monda azért Dávid a követnek: Ezt mondjad Joábnak: Ne bánkódjál a miatt; mert a fegyver úgy megemészt egyet, mint mást. Fokozzad azért támadásodat a város ellen, hogy elpusztítsad azt. Így biztasd őt."
        },
        {
            "chapter": 11,
            "verse": 26,
            "name": "2 Samuel 11:26",
            "text": "Meghallá pedig Uriásnak felesége, hogy meghalt Uriás, az ő férje, és siratá az ő férjét."
        },
        {
            "chapter": 11,
            "verse": 27,
            "name": "2 Samuel 11:27",
            "text": "És mikor a gyászolásnak ideje eltelt, érette külde Dávid és házába viteté őt és lőn néki felesége, és szüle néki egy fiat. De ez a dolog, a melyet Dávid cselekedett, nem tetszék az Úrnak.   "
        }
    ]
}