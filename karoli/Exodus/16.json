{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 2,
    "book_name": "Exodus",
    "chapter": 16,
    "name": "Exodus 16",
    "verses": [
        {
            "chapter": 16,
            "verse": 1,
            "name": "Exodus 16:1",
            "text": " És elindulának Élimből és érkezék Izráel fiainak egész gyülekezete a Szin pusztájába, mely Élim között és Sinai között van, a második hónapnak tizenötödik napján, Égyiptom földéről való kijövetelök után."
        },
        {
            "chapter": 16,
            "verse": 2,
            "name": "Exodus 16:2",
            "text": "És zúgolódék Izráel fiainak egész gyülekezete Mózes és Áron ellen a pusztában."
        },
        {
            "chapter": 16,
            "verse": 3,
            "name": "Exodus 16:3",
            "text": "S mondának nékik Izráel fiai: Bár megholtunk volna az Úr keze által Égyiptom földén, a mikor a húsos fazék mellett ülünk vala, a mikor jól lakhatunk vala kenyérrel; mert azért hoztatok ki minket ebbe a pusztába, hogy mind e sokaságot éhséggel öljétek meg."
        },
        {
            "chapter": 16,
            "verse": 4,
            "name": "Exodus 16:4",
            "text": "És monda az Úr Mózesnek: Ímé én esőképen bocsátok néktek kenyeret az égből; menjen ki azért a nép és szedjen naponként arra a napra valót, hogy megkísértsem: akar-é az én törvényem szerint járni, vagy nem?"
        },
        {
            "chapter": 16,
            "verse": 5,
            "name": "Exodus 16:5",
            "text": "A hatodik napon pedig úgy lesz, hogy mikor elkészítik a mit bevisznek, az kétannyi lesz, mint a mennyit naponként szedegettek."
        },
        {
            "chapter": 16,
            "verse": 6,
            "name": "Exodus 16:6",
            "text": "És monda Mózes és Áron Izráel minden fiainak: Estve megtudjátok, hogy az Úr hozott ki titeket Égyiptom földéről;"
        },
        {
            "chapter": 16,
            "verse": 7,
            "name": "Exodus 16:7",
            "text": "Reggel pedig meglátjátok az Úr dicsőségét; mert meghallotta a ti zúgolódástokat az Úr ellen. De mik vagyunk mi, hogy mi ellenünk zúgolódtok?"
        },
        {
            "chapter": 16,
            "verse": 8,
            "name": "Exodus 16:8",
            "text": "És monda Mózes: Estve húst ád az Úr ennetek, reggel pedig kenyeret, hogy jól lakjatok; mert hallotta az Úr a ti zúgolódástokat, melylyel ellene zúgolódtatok. De mik vagyunk mi? Nem mi ellenünk van a ti zúgolódástok, hanem az Úr ellen."
        },
        {
            "chapter": 16,
            "verse": 9,
            "name": "Exodus 16:9",
            "text": "Áronnak pedig monda Mózes: Mondd meg az Izráel fiai egész gyülekezetének: Járuljatok az Úr elé; mert meghallotta a ti zúgolódástokat."
        },
        {
            "chapter": 16,
            "verse": 10,
            "name": "Exodus 16:10",
            "text": "És lőn, mikor beszéle Áron az Izráel fiai egész gyülekezetének, a puszta felé fordulának, és ímé az Úr dicsősége megjelenék a felhőben."
        },
        {
            "chapter": 16,
            "verse": 11,
            "name": "Exodus 16:11",
            "text": "És szóla az Úr Mózesnek, mondván:"
        },
        {
            "chapter": 16,
            "verse": 12,
            "name": "Exodus 16:12",
            "text": "Hallottam az Izráel fiainak zúgolódását, szólj nékik mondván: Estennen húst esztek, reggel pedig kenyérrel laktok jól és megtudjátok, hogy én vagyok az Úr a ti Istentek."
        },
        {
            "chapter": 16,
            "verse": 13,
            "name": "Exodus 16:13",
            "text": "És lőn, hogy estve fürjek jövének fel és ellepék a tábort, reggel pedig harmatszállás lőn a tábor körűl."
        },
        {
            "chapter": 16,
            "verse": 14,
            "name": "Exodus 16:14",
            "text": "Mikor pedig a harmatszállás megszűnék, ímé a pusztának színén apró gömbölyegek valának, aprók mint a dara a földön. "
        },
        {
            "chapter": 16,
            "verse": 15,
            "name": "Exodus 16:15",
            "text": "A mint megláták az Izráel fiai, mondának egymásnak: Mán ez! mert nem tudják vala mi az. Mózes pedig monda nékik: Ez az a kenyér, melyet az Úr adott néktek eledelül. "
        },
        {
            "chapter": 16,
            "verse": 16,
            "name": "Exodus 16:16",
            "text": "Az Úr parancsolata pedig ez: Szedjen abból kiki a mennyit megehetik; fejenként egy ómert, a hozzátok tartozók száma szerint szedjen kiki azok részére, a kik az ő sátorában vannak."
        },
        {
            "chapter": 16,
            "verse": 17,
            "name": "Exodus 16:17",
            "text": "És aképen cselekedének az Izráel fiai és szedének ki többet, ki kevesebbet."
        },
        {
            "chapter": 16,
            "verse": 18,
            "name": "Exodus 16:18",
            "text": "Azután megmérik vala ómerrel, és annak a ki többet szedett, nem vala fölöslege, és annak, a ki kevesebbet szedett, nem vala fogyatkozása: kiki annyit szedett, a mennyit megehetik vala. "
        },
        {
            "chapter": 16,
            "verse": 19,
            "name": "Exodus 16:19",
            "text": "Azt is mondá nékik Mózes: Senki ne hagyjon abból reggelre."
        },
        {
            "chapter": 16,
            "verse": 20,
            "name": "Exodus 16:20",
            "text": "De nem hallgatának Mózesre, mert némelyek hagyának abból reggelre; és megférgesedék s megbüszhödék. Mózes pedig megharagudék reájok."
        },
        {
            "chapter": 16,
            "verse": 21,
            "name": "Exodus 16:21",
            "text": "Szedék pedig azt reggelenként, kiki a mennyit megehetik vala, mert ha a nap felmelegedett, elolvad vala."
        },
        {
            "chapter": 16,
            "verse": 22,
            "name": "Exodus 16:22",
            "text": "A hatodik napon pedig két annyi kenyeret szednek vala, két ómerrel egyre-egyre. Eljövének pedig a gyülekezet fejedelmei mindnyájan és tudtára adták azt Mózesnek."
        },
        {
            "chapter": 16,
            "verse": 23,
            "name": "Exodus 16:23",
            "text": "Ő pedig monda nékik: Ez az, a mit az Úr mondott: A holnap nyugalom napja, az Úrnak szentelt szombat; a mit sütni akartok, süssétek meg, és a mit főzni akartok, főzzétek meg; a mi pedig megmarad, azt mind tegyétek el magatoknak reggelre. "
        },
        {
            "chapter": 16,
            "verse": 24,
            "name": "Exodus 16:24",
            "text": "És eltevék azt reggelre, a szerint a mint Mózes parancsolta vala, és nem büszhödék meg s féreg sem vala benne."
        },
        {
            "chapter": 16,
            "verse": 25,
            "name": "Exodus 16:25",
            "text": "És monda Mózes: Ma egyétek azt meg, mert ma az Úrnak szombatja van; ma nem találjátok azt a mezőn."
        },
        {
            "chapter": 16,
            "verse": 26,
            "name": "Exodus 16:26",
            "text": "Hat napon szedjétek azt, de a hetedik napon szombat van, akkor nem lesz."
        },
        {
            "chapter": 16,
            "verse": 27,
            "name": "Exodus 16:27",
            "text": "És lőn hetednapon: kimenének a nép közül, hogy szedjenek, de nem találának."
        },
        {
            "chapter": 16,
            "verse": 28,
            "name": "Exodus 16:28",
            "text": "És monda az Úr Mózesnek: Meddig nem akarjátok megtartani az én parancsolataimat és törvényeimet?"
        },
        {
            "chapter": 16,
            "verse": 29,
            "name": "Exodus 16:29",
            "text": "Lássátok meg! az Úr adta néktek a szombatot; azért ád ő néktek hatodnapon két napra való kenyeret. Maradjatok veszteg, kiki a maga helyén; senki se menjen ki az ő helyéből a hetedik napon."
        },
        {
            "chapter": 16,
            "verse": 30,
            "name": "Exodus 16:30",
            "text": "És nyugoszik vala a nép a hetedik napon."
        },
        {
            "chapter": 16,
            "verse": 31,
            "name": "Exodus 16:31",
            "text": "Az Izráel háza pedig Mánnak nevezé azt; olyan vala az mint a kóriándrom magva, fehér; és íze, mint a mézes pogácsáé. "
        },
        {
            "chapter": 16,
            "verse": 32,
            "name": "Exodus 16:32",
            "text": "És monda Mózes: Ezt parancsolja az Úr: Egy teljes ómernyit tartsatok meg abból maradékaitok számára, hogy lássák a kenyeret, a mellyel éltettelek titeket a pusztában, mikor kihoztalak titeket Égyiptom földéről."
        },
        {
            "chapter": 16,
            "verse": 33,
            "name": "Exodus 16:33",
            "text": "Áronnak pedig monda Mózes: Végy egy edényt és tégy bele egy teljes ómer Mánt és tedd azt az Úr eleibe, hogy megtartassék maradékaitok számára."
        },
        {
            "chapter": 16,
            "verse": 34,
            "name": "Exodus 16:34",
            "text": "A mint parancsolta vala az Úr Mózesnek, eltevé azt Áron a bizonyságtétel ládája elé, hogy megtartassék."
        },
        {
            "chapter": 16,
            "verse": 35,
            "name": "Exodus 16:35",
            "text": "Az Izráel fiai pedig negyven esztendőn át evék a Mánt, míg lakó földre jutának; Mánt evének mind addig, míg a Kanaán földének határához jutának. "
        },
        {
            "chapter": 16,
            "verse": 36,
            "name": "Exodus 16:36",
            "text": "Az ómer pedig az éfának tizedrésze.  "
        }
    ]
}