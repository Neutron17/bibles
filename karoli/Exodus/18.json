{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 2,
    "book_name": "Exodus",
    "chapter": 18,
    "name": "Exodus 18",
    "verses": [
        {
            "chapter": 18,
            "verse": 1,
            "name": "Exodus 18:1",
            "text": " És meghallá Jethró, Midián papja, Mózes ipa, mindazt a mit Isten Mózessel és Izráellel az ő népével cselekedett vala, hogy kihozta az Úr Izráelt Égyiptomból."
        },
        {
            "chapter": 18,
            "verse": 2,
            "name": "Exodus 18:2",
            "text": "És felvevé Jethró, a Mózes ipa Czipporát, a Mózes feleségét – miután haza bocsátotta őt –"
        },
        {
            "chapter": 18,
            "verse": 3,
            "name": "Exodus 18:3",
            "text": "És az ő két fiát is, a kik közűl az egyiknek neve Gersom, mert azt mondotta vala: Bujdosó valék az idegen földön; "
        },
        {
            "chapter": 18,
            "verse": 4,
            "name": "Exodus 18:4",
            "text": "A másiknak neve pedig Eliézer; mert: Az én atyám Istene segítségül volt nékem és megszabadított engem a Faraó fegyverétől."
        },
        {
            "chapter": 18,
            "verse": 5,
            "name": "Exodus 18:5",
            "text": "Eljuta tehát Jethró, a Mózes ipa, az ő fiaival és feleségével Mózeshez a pusztába, a hol ő táborozott vala az Isten hegye mellett. "
        },
        {
            "chapter": 18,
            "verse": 6,
            "name": "Exodus 18:6",
            "text": "És megizené Mózesnek: Én Jethró a te ipad megyek te hozzád a te feleségeddel és az ő két fia is ő vele."
        },
        {
            "chapter": 18,
            "verse": 7,
            "name": "Exodus 18:7",
            "text": "Kiméne azért Mózes az ő ipa eleibe és meghajtá magát és megcsókolá őt; és megkérdék egymást állapotuk felől és bemenének a sátorba."
        },
        {
            "chapter": 18,
            "verse": 8,
            "name": "Exodus 18:8",
            "text": "És elbeszélé Mózes az ő ipának mind azt, a mit az Úr a Faraóval és az Égyiptombeliekkel cselekedett vala Izráelért; mindazt a sok bajt, a melyek útközben érték vala őket, és mimódon szabadította meg őket az Úr."
        },
        {
            "chapter": 18,
            "verse": 9,
            "name": "Exodus 18:9",
            "text": "És örvendeze Jethró mindazon a jón, a mit az Úr az Izráellel cselekedett vala, hogy megszabadítá őt az Égyiptombeliek kezéből."
        },
        {
            "chapter": 18,
            "verse": 10,
            "name": "Exodus 18:10",
            "text": "És monda Jethró: Áldott legyen az Úr, a ki megszabadított titeket az Égyiptombeliek kezéből és a Faraó kezéből; a ki megszabadította a népet az Égyiptombeliek keze alól."
        },
        {
            "chapter": 18,
            "verse": 11,
            "name": "Exodus 18:11",
            "text": "Most tudom már, hogy nagyobb az Úr minden istennél; mert az lett vesztökre, a mivel ellenök vétkeztek."
        },
        {
            "chapter": 18,
            "verse": 12,
            "name": "Exodus 18:12",
            "text": "És Jethró, a Mózes ipa égőáldozattal és véresáldozattal áldozék az Istennek; Áron pedig és Izráel minden vénei jövének, hogy kenyeret egyenek a Mózes ipával Isten előtt. "
        },
        {
            "chapter": 18,
            "verse": 13,
            "name": "Exodus 18:13",
            "text": " És lőn másod napon, leűle Mózes törvényt tenni a népnek; a nép pedig áll vala Mózes előtt reggeltől estig."
        },
        {
            "chapter": 18,
            "verse": 14,
            "name": "Exodus 18:14",
            "text": "S a mikor látja vala Mózes ipa mind azt, a mit ő a néppel cselekedék, monda: Mi dolog az, a mit te a néppel cselekszel; miért űlsz te egymagad, mind az egész nép pedig előtted áll reggeltől estig?"
        },
        {
            "chapter": 18,
            "verse": 15,
            "name": "Exodus 18:15",
            "text": "És monda Mózes az ő ipának: Mert a nép Isten akaratát tudakolni jön hozzám;"
        },
        {
            "chapter": 18,
            "verse": 16,
            "name": "Exodus 18:16",
            "text": "Ha ügyök-bajok van, én hozzám jőnek és törvényt teszek az ember között és felebarátja között és tudtára adom az Isten végezéseit és törvényeit."
        },
        {
            "chapter": 18,
            "verse": 17,
            "name": "Exodus 18:17",
            "text": "Mózes ipa pedig monda néki: Nem jó az, a mit te cselekszel."
        },
        {
            "chapter": 18,
            "verse": 18,
            "name": "Exodus 18:18",
            "text": "Felettébb kifáradsz te is, ez a nép is, a mely veled van; mert erőd felett való dolog ez, nem végezheted azt egymagad."
        },
        {
            "chapter": 18,
            "verse": 19,
            "name": "Exodus 18:19",
            "text": "Most azért hallgass az én szavamra, tanácsot adok néked és az Isten veled lesz. Te légy a népnek szószólója az Isten előtt, és te vidd az ügyeket Isten eleibe. "
        },
        {
            "chapter": 18,
            "verse": 20,
            "name": "Exodus 18:20",
            "text": "És tanítsd őket a rendeletekre és törvényekre és add tudtokra az útat, a melyen járniok kell és a tenni valót, a melyet tenniök kell."
        },
        {
            "chapter": 18,
            "verse": 21,
            "name": "Exodus 18:21",
            "text": "És szemelj ki magad az egész nép közűl derék, istenfélő férfiakat, igazságos férfiakat, a kik gyűlölik a haszonlesést és tedd közöttük előljárókká, ezeredesekké, századosokká, ötvenedesekké és tizedesekké."
        },
        {
            "chapter": 18,
            "verse": 22,
            "name": "Exodus 18:22",
            "text": "Ezek tegyenek ítéletet a népnek minden időben, úgy hogy minden nagyobb ügyet te elődbe hozzanak, minden csekélyebb dologban pedig ők ítéljenek; így könnyítve lesz rajtad, ha azt veled együtt hordozzák."
        },
        {
            "chapter": 18,
            "verse": 23,
            "name": "Exodus 18:23",
            "text": "Ha ezt cselekszed és az Isten is parancsolja néked: megállhatsz és az egész nép is helyére jut békességben."
        },
        {
            "chapter": 18,
            "verse": 24,
            "name": "Exodus 18:24",
            "text": "És hallgata Mózes az ő ipa szavára és mindazt megtevé, a mit mondott vala."
        },
        {
            "chapter": 18,
            "verse": 25,
            "name": "Exodus 18:25",
            "text": "És választa Mózes az egész Izráelből derék férfiakat és a nép fejeivé tevé őket, ezeredesekké, századosokká, ötvenedesekké, és tizedesekké."
        },
        {
            "chapter": 18,
            "verse": 26,
            "name": "Exodus 18:26",
            "text": "És ítélik vala a népet minden időben; a nehéz dolgokat Mózes elé viszik vala, minden kisebb dologban pedig ők ítélnek vala."
        },
        {
            "chapter": 18,
            "verse": 27,
            "name": "Exodus 18:27",
            "text": "És elbocsátá Mózes az ő ipát, és ez elméne hazájába.  "
        }
    ]
}