{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 2,
    "book_name": "Exodus",
    "chapter": 13,
    "name": "Exodus 13",
    "verses": [
        {
            "chapter": 13,
            "verse": 1,
            "name": "Exodus 13:1",
            "text": " És szóla az Úr Mózesnek, mondván:"
        },
        {
            "chapter": 13,
            "verse": 2,
            "name": "Exodus 13:2",
            "text": "Nékem szentelj minden elsőszülöttet, valami megnyitja az ő anyjának méhét az Izráel fiai között, akár ember, akár barom, enyim legyen az.  "
        },
        {
            "chapter": 13,
            "verse": 3,
            "name": "Exodus 13:3",
            "text": " És monda Mózes a népnek: Megemlékezzél e napról, melyen kijöttetek Égyiptomból, a szolgálatnak házából; mert hatalmas kézzel hozott ki onnan titeket az Úr; azért ne egyetek kovászost."
        },
        {
            "chapter": 13,
            "verse": 4,
            "name": "Exodus 13:4",
            "text": "Ma mentek ki, az Abib hónapban."
        },
        {
            "chapter": 13,
            "verse": 5,
            "name": "Exodus 13:5",
            "text": "És ha majd bevisz téged az Úr a Kananeusok, meg Khittheusok, meg Emoreusok, meg Khivveusok és Jebuzeusok földére, melyről megesküdött a ti atyáitoknak, hogy néked adja azt a téjjel és mézzel folyó földet: akkor ebben a hónapban végezd ezt a szertartást."
        },
        {
            "chapter": 13,
            "verse": 6,
            "name": "Exodus 13:6",
            "text": "Hét napon át kovásztalan kenyeret egyél, a hetedik napon pedig innepet ülj az Úrnak."
        },
        {
            "chapter": 13,
            "verse": 7,
            "name": "Exodus 13:7",
            "text": "Kovásztalan kenyeret egyél hét napon át, és ne láttassék nálad kovászos kenyér, se kovász ne láttassék a te egész határodban."
        },
        {
            "chapter": 13,
            "verse": 8,
            "name": "Exodus 13:8",
            "text": "És add tudtára a te fiadnak azon a napon, mondván: Ez a miatt van, a mit az Úr cselekedett velem, mikor kijövék Égyiptomból."
        },
        {
            "chapter": 13,
            "verse": 9,
            "name": "Exodus 13:9",
            "text": "És legyen az néked jel gyanánt a te kezeden és emlékezetül a te szemeid előtt azért, hogy az Úr törvénye a te szádban legyen, mert hatalmas kézzel hozott ki téged az Úr Égyiptomból."
        },
        {
            "chapter": 13,
            "verse": 10,
            "name": "Exodus 13:10",
            "text": "Tartsd meg azért ezt a rendelést annak idejében esztendőről esztendőre. "
        },
        {
            "chapter": 13,
            "verse": 11,
            "name": "Exodus 13:11",
            "text": " Ha pedig beviénd téged az Úr a Kananeusok földére, a miképen megesküdött néked és a te atyáidnak, és azt néked adándja:"
        },
        {
            "chapter": 13,
            "verse": 12,
            "name": "Exodus 13:12",
            "text": "Az Úrnak ajánld fel akkor mindazt, a mi az ő anyjának méhét megnyitja, a baromnak is, a mi néked lesz, minden méhnyitó fajzását; a hímek az Úré. "
        },
        {
            "chapter": 13,
            "verse": 13,
            "name": "Exodus 13:13",
            "text": "De a szamárnak minden első fajzását báránynyal váltsd meg; ha pedig meg nem váltod, szegd meg a nyakát. Az embernek is minden elsőszülöttét megváltsd a te fiaid közül."
        },
        {
            "chapter": 13,
            "verse": 14,
            "name": "Exodus 13:14",
            "text": "És ha egykor a te fiad téged megkérdez, mondván: Micsoda ez? akkor mondd néki: Hatalmas kézzel hozott ki minket az Úr Égyiptomból, a szolgálatnak házából."
        },
        {
            "chapter": 13,
            "verse": 15,
            "name": "Exodus 13:15",
            "text": "És lőn, mikor a Faraó megátalkodottan vonakodék minket elbocsátani: megöle az Úr minden elsőszülöttet Égyiptom földén, az ember elsőszülöttétől a barom első fajzásáig; azért áldozok én az Úrnak minden hímet, mely anyja méhét megnyitja, és megváltom az én fiaimnak minden elsőszülöttét."
        },
        {
            "chapter": 13,
            "verse": 16,
            "name": "Exodus 13:16",
            "text": "Legyen azért jel gyanánt a te kezeden és homlok-kötő gyanánt a te szemeid előtt, mert hatalmas kézzel hozott ki minket az Úr Égyiptomból. "
        },
        {
            "chapter": 13,
            "verse": 17,
            "name": "Exodus 13:17",
            "text": " És lőn, a mikor elbocsátá a Faraó a népet, nem vivé őket Isten a Filiszteusok földje felé, noha közel vala az; mert monda az Isten: Netalán mást gondol a nép, ha harczot lát, és visszatér Égyiptomba."
        },
        {
            "chapter": 13,
            "verse": 18,
            "name": "Exodus 13:18",
            "text": "Kerülő úton vezeté azért Isten a népet, a veres tenger pusztájának útján; és fölfegyverkezve jövének ki Izráel fiai Égyiptom földéről."
        },
        {
            "chapter": 13,
            "verse": 19,
            "name": "Exodus 13:19",
            "text": "És Mózes elvivé magával a József tetemeit is, mert megesketvén megeskette vala Izráel fiait, mondván: Meglátogatván meglátogat titeket az Isten, akkor az én tetemeimet felvigyétek innen magatokkal. "
        },
        {
            "chapter": 13,
            "verse": 20,
            "name": "Exodus 13:20",
            "text": "És elindulának Szukhótból és táborba szállának Ethámban, a puszta szélén.  "
        },
        {
            "chapter": 13,
            "verse": 21,
            "name": "Exodus 13:21",
            "text": " Az Úr pedig megy vala előttök nappal felhőoszlopban, hogy vezérelje őket az úton, éjjel pedig tűzoszlopban, hogy világítson nékik, hogy éjjel és nappal mehessenek. "
        },
        {
            "chapter": 13,
            "verse": 22,
            "name": "Exodus 13:22",
            "text": "Nem távozott el a felhőoszlop nappal, sem a tűzoszlop éjjel a nép elől.  "
        }
    ]
}