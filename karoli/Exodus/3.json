{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 2,
    "book_name": "Exodus",
    "chapter": 3,
    "name": "Exodus 3",
    "verses": [
        {
            "chapter": 3,
            "verse": 1,
            "name": "Exodus 3:1",
            "text": " Mózes pedig őrzi vala az ő ipának, Jethrónak a Midián papjának juhait és hajtá a juhokat a pusztán túl és juta az Isten hegyéhez, Hórebhez."
        },
        {
            "chapter": 3,
            "verse": 2,
            "name": "Exodus 3:2",
            "text": "És megjelenék néki az Úr angyala tűznek lángjában egy csipkebokor közepéből, és látá, hogy ímé a csipkebokor ég vala; de a csipkebokor meg nem emésztetik vala. "
        },
        {
            "chapter": 3,
            "verse": 3,
            "name": "Exodus 3:3",
            "text": "S monda Mózes: Oda megyek, hogy lássam e nagy csudát, miért nem ég el a csipkebokor."
        },
        {
            "chapter": 3,
            "verse": 4,
            "name": "Exodus 3:4",
            "text": "És látá az Úr, hogy oda méne megnézni, és szólítá őt Isten a csipkebokorból, mondván: Mózes, Mózes. Ez pedig monda: Ímhol vagyok."
        },
        {
            "chapter": 3,
            "verse": 5,
            "name": "Exodus 3:5",
            "text": "És monda: Ne jőjj ide közel, oldd le a te saruidat lábaidról; mert a hely, a melyen állasz, szent föld. "
        },
        {
            "chapter": 3,
            "verse": 6,
            "name": "Exodus 3:6",
            "text": "És monda: Én vagyok a te atyádnak Istene, Ábrahámnak Istene, Izsáknak Istene és Jákóbnak Istene. Mózes pedig elrejté az ő orczáját, mert fél vala az Istenre tekinteni. "
        },
        {
            "chapter": 3,
            "verse": 7,
            "name": "Exodus 3:7",
            "text": "Az Úr pedig monda: Látván láttam az én népemnek nyomorúságát, a mely Égyiptomban vagyon és meghallottam az ő sanyargatóik miatt való kiáltásukat; sőt ismerem szenvedéseit. "
        },
        {
            "chapter": 3,
            "verse": 8,
            "name": "Exodus 3:8",
            "text": "Le is szállok, hogy megszabadítsam őt az Égyiptombeliek kezéből és felvigyem őt arról a földről, jó és tágas földre, téjjel és mézzel folyó földre, a Kananeusok, Khitteusok, Emoreusok, Perizeusok, Khivveusok és Jebuzeusok lakóhelyére."
        },
        {
            "chapter": 3,
            "verse": 9,
            "name": "Exodus 3:9",
            "text": "Mivel hát ímé feljutott hozzám az Izráel fiainak kiáltása és láttam is a nyomorgatást, a melylyel nyomorgatják őket az Égyiptombeliek:"
        },
        {
            "chapter": 3,
            "verse": 10,
            "name": "Exodus 3:10",
            "text": "Most azért eredj, elküldelek téged a Faraóhoz és hozd ki az én népemet, az Izráel fiait Égyiptomból."
        },
        {
            "chapter": 3,
            "verse": 11,
            "name": "Exodus 3:11",
            "text": "Mózes pedig monda az Istennek: Kicsoda vagyok én, hogy elmenjek a Faraóhoz és kihozzam az Izráel fiait Égyiptomból?"
        },
        {
            "chapter": 3,
            "verse": 12,
            "name": "Exodus 3:12",
            "text": "És felele: Én veled lészek! és ez lesz a jele, hogy én küldöttelek téged, hogy mikor kihozod a népet Égyiptomból, ezen a hegyen fogtok szolgálni az Istennek."
        },
        {
            "chapter": 3,
            "verse": 13,
            "name": "Exodus 3:13",
            "text": "Mózes pedig monda az Istennek: Ímé én elmegyek az Izráel fiaihoz és ezt mondom nékik: A ti atyáitok Istene küldött engem ti hozzátok; ha azt mondják nékem: Mi a neve? mit mondjak nékik?"
        },
        {
            "chapter": 3,
            "verse": 14,
            "name": "Exodus 3:14",
            "text": "És monda Isten Mózesnek: VAGYOK A KI VAGYOK. És monda: Így szólj az Izráel fiaihoz: A VAGYOK küldött engem ti hozzátok."
        },
        {
            "chapter": 3,
            "verse": 15,
            "name": "Exodus 3:15",
            "text": "És ismét monda Isten Mózesnek: Így szólj az Izráel fiaihoz: Az Úr, a ti atyáitoknak Istene, Ábrahámnak Istene, Izsáknak Istene és Jákóbnak Istene küldött engem ti hozzátok. Ez az én nevem mind örökké és ez az én emlékezetem nemzetségről nemzetségre. "
        },
        {
            "chapter": 3,
            "verse": 16,
            "name": "Exodus 3:16",
            "text": "Menj el és gyűjtsd egybe az Izráel véneit és mondd ezt nékik: Az Úr, a ti atyáitok Istene, Ábrahámnak, Izsáknak és Jákóbnak Istene megjelent nékem, mondván: Megemlékeztem rólatok és arról a mit elkövettek rajtatok Égyiptomban."
        },
        {
            "chapter": 3,
            "verse": 17,
            "name": "Exodus 3:17",
            "text": "És mondám: Kiviszlek titeket az égyiptomi nyomorúságból a Kananeusok, Khitteusok, Emoreusok, Perizeusok, Khivveusok és Jebuzeusok földére, téjjel és mézzel folyó földre."
        },
        {
            "chapter": 3,
            "verse": 18,
            "name": "Exodus 3:18",
            "text": "És ha hallgatnak szavadra, akkor elmégy te és az Izráel vénei Égyiptom királyához, s így szóltok néki: Az Úr, a héberek Istene megjelent nékünk; most azért hadd menjünk három napi útra a pusztába, hogy áldozzunk az Úrnak a mi Istenünknek."
        },
        {
            "chapter": 3,
            "verse": 19,
            "name": "Exodus 3:19",
            "text": "Én pedig tudom, hogy az égyiptomi király nem engedi meg néktek, hogy elmenjetek, még erőhatalomra sem."
        },
        {
            "chapter": 3,
            "verse": 20,
            "name": "Exodus 3:20",
            "text": "Kinyújtom azért az én kezemet és megverem Égyiptomot mindenféle csudáimmal, melyeket véghez viszek benne; így azután elbocsát titeket."
        },
        {
            "chapter": 3,
            "verse": 21,
            "name": "Exodus 3:21",
            "text": "És kedvessé tészem e népet az Égyiptombeliek előtt, és lészen, hogy mikor kimentek, nem mentek üresen."
        },
        {
            "chapter": 3,
            "verse": 22,
            "name": "Exodus 3:22",
            "text": "Kérjen azért minden asszony az ő szomszédasszonyától és háza lakó asszonyától ezüst edényeket és arany edényeket és ruhákat; és rakjátok azokat fiaitokra és leányaitokra, s így foszszátok ki Égyiptomot.   "
        }
    ]
}