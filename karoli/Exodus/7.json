{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 2,
    "book_name": "Exodus",
    "chapter": 7,
    "name": "Exodus 7",
    "verses": [
        {
            "chapter": 7,
            "verse": 1,
            "name": "Exodus 7:1",
            "text": " Az Úr pedig monda Mózesnek: Lásd, Istenévé teszlek téged a Faraónak, Áron pedig, a te atyádfia, szószólód lészen. "
        },
        {
            "chapter": 7,
            "verse": 2,
            "name": "Exodus 7:2",
            "text": "Te mondj el mindent, a mit néked parancsolok; Áron pedig, a te atyádfia mondja meg a Faraónak, hogy bocsássa el Izráel fiait az ő földéről."
        },
        {
            "chapter": 7,
            "verse": 3,
            "name": "Exodus 7:3",
            "text": "Én pedig megkeményítem a Faraó szívét és megsokasítom az én jeleimet és csudáimat Égyiptom földén. "
        },
        {
            "chapter": 7,
            "verse": 4,
            "name": "Exodus 7:4",
            "text": "És a Faraó nem hallgat reátok; akkor én kezemet Égyiptomra vetem és kihozom az én seregeimet, az én népemet, az Izráel fiait Égyiptom földéről nagy büntető ítéletek által."
        },
        {
            "chapter": 7,
            "verse": 5,
            "name": "Exodus 7:5",
            "text": "S megtudják az Égyiptombeliek, hogy én vagyok az Úr, a mikor kinyujtándom kezemet Égyiptomra és kihozándom az Izráel fiait ő közülök."
        },
        {
            "chapter": 7,
            "verse": 6,
            "name": "Exodus 7:6",
            "text": "És cselekedék Mózes és Áron, a mint parancsolta vala nékik az Úr; úgy cselekedének."
        },
        {
            "chapter": 7,
            "verse": 7,
            "name": "Exodus 7:7",
            "text": "Mózes pedig nyolczvan esztendős és Áron nyolczvanhárom esztendős vala, a mikor a Faraóval beszéltek."
        },
        {
            "chapter": 7,
            "verse": 8,
            "name": "Exodus 7:8",
            "text": "És szóla az Úr Mózesnek és Áronnak mondván:"
        },
        {
            "chapter": 7,
            "verse": 9,
            "name": "Exodus 7:9",
            "text": "Ha szól hozzátok a Faraó mondván: tegyetek csudát; akkor mondd Áronnak: Vedd a te vessződet és vesd a Faraó elé; kígyóvá lesz."
        },
        {
            "chapter": 7,
            "verse": 10,
            "name": "Exodus 7:10",
            "text": "Beméne azért Mózes és Áron a Faraóhoz, és úgy cselekedének, a mint az Úr parancsolta vala; veté Áron az ő vesszejét a Faraó elé és az ő szolgái elé, és kígyóvá lőn."
        },
        {
            "chapter": 7,
            "verse": 11,
            "name": "Exodus 7:11",
            "text": "És előhívá a Faraó is a bölcseket és varázslókat, és azok is, Égyiptom írástudói, úgy cselekedének az ő titkos mesterségökkel. "
        },
        {
            "chapter": 7,
            "verse": 12,
            "name": "Exodus 7:12",
            "text": "Elveté ugyanis mindenik az ő vesszejét és kígyókká lőnek; de az Áron vesszeje elnyelé azok vesszejét."
        },
        {
            "chapter": 7,
            "verse": 13,
            "name": "Exodus 7:13",
            "text": "És megkeményedék a Faraó szíve és nem hallgata reájok, a mint megmondotta vala az Úr. "
        },
        {
            "chapter": 7,
            "verse": 14,
            "name": "Exodus 7:14",
            "text": " Az Úr pedig monda Mózesnek: Kemény a Faraó szíve, nem akarja a népet elbocsátani."
        },
        {
            "chapter": 7,
            "verse": 15,
            "name": "Exodus 7:15",
            "text": "Eredj a Faraóhoz reggel; ímé ő kimegy a vízhez, és állj eleibe a folyóvíz partján, és a vesszőt, a mely kígyóvá változott vala, vedd kezedbe."
        },
        {
            "chapter": 7,
            "verse": 16,
            "name": "Exodus 7:16",
            "text": "És mondd néki: Az Úr, a héberek Istene küldött engem hozzád, mondván: Bocsásd el az én népemet, hogy szolgáljanak nékem a pusztában; de ímé mindez ideig meg nem hallgattál."
        },
        {
            "chapter": 7,
            "verse": 17,
            "name": "Exodus 7:17",
            "text": "Így szólt az Úr: Erről tudod meg, hogy én vagyok az Úr: Ímé én megsujtom a vesszővel, a mely kezemben van, a vizet, a mely a folyóban van, és vérré változik."
        },
        {
            "chapter": 7,
            "verse": 18,
            "name": "Exodus 7:18",
            "text": "És a hal, a mely a folyóvízben van, meghal, a folyóvíz pedig megbüdösödik és irtózni fognak az Égyiptombeliek vizet inni a folyóból."
        },
        {
            "chapter": 7,
            "verse": 19,
            "name": "Exodus 7:19",
            "text": "Monda azért az Úr Mózesnek: Mondd Áronnak: Vedd a te vessződet és nyujtsd ki kezedet Égyiptom vizeire; azoknak folyóvizeire, csatornáira, tavaira és minden vízfogóira, hogy vérré legyenek és vér legyen Égyiptom egész földén, mind a fa-, mind a kőedényekben."
        },
        {
            "chapter": 7,
            "verse": 20,
            "name": "Exodus 7:20",
            "text": "Mózes és Áron pedig úgy cselekedének, a mint az Úr parancsolta vala. És felemelé a vesszőt és megsujtá a vizet, a mely a folyóban vala a Faraó előtt és az ő szolgái előtt, és mind vérré változék a víz, a mely a folyóban vala."
        },
        {
            "chapter": 7,
            "verse": 21,
            "name": "Exodus 7:21",
            "text": "A hal pedig, a mely a folyóvízben vala, meghala, és megbüdösödék a folyóvíz, és nem ihatának az Égyiptombeliek a folyónak vizéből; és vér vala az egész Égyiptom földén."
        },
        {
            "chapter": 7,
            "verse": 22,
            "name": "Exodus 7:22",
            "text": "De úgy cselekedének Égyiptom írástudói is az ő varázslásukkal, és kemény maradt a Faraó szíve és nem hallgata reájok; a mint az Úr megmondotta vala."
        },
        {
            "chapter": 7,
            "verse": 23,
            "name": "Exodus 7:23",
            "text": "És elfordula a Faraó és haza méne és ezen sem indula meg az ő szíve."
        },
        {
            "chapter": 7,
            "verse": 24,
            "name": "Exodus 7:24",
            "text": "Az Égyiptombeliek pedig mindnyájan ássák vala a folyóvíz mellékét vízért, hogy ihassanak; mert nem ihatják vala a folyó vizét."
        },
        {
            "chapter": 7,
            "verse": 25,
            "name": "Exodus 7:25",
            "text": "És hét nap telék el, a mióta az Úr megsujtotta vala a folyóvizet.  "
        }
    ]
}