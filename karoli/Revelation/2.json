{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 66,
    "book_name": "Revelation",
    "chapter": 2,
    "name": "Revelation 2",
    "verses": [
        {
            "chapter": 2,
            "verse": 1,
            "name": "Revelation 2:1",
            "text": " Az Efézusbeli gyülekezet angyalának írd meg: Ezeket mondja az, a ki az ő jobbkezében tartja a hét csillagot, a ki jár a hét arany gyertyatartó között: "
        },
        {
            "chapter": 2,
            "verse": 2,
            "name": "Revelation 2:2",
            "text": "Tudom a te dolgaidat, és a te fáradságodat és tűrésedet, és hogy a gonoszokat nem szenvedheted, és megkísértetted azokat, a kik apostoloknak mondják magokat, holott nem azok, és hazugoknak találtad őket; "
        },
        {
            "chapter": 2,
            "verse": 3,
            "name": "Revelation 2:3",
            "text": "És terhet viseltél, és béketűrő vagy, és az én nevemért fáradoztál és nem fáradtál el. "
        },
        {
            "chapter": 2,
            "verse": 4,
            "name": "Revelation 2:4",
            "text": "De az a mondásom ellened, hogy az első szeretetedet elhagytad. "
        },
        {
            "chapter": 2,
            "verse": 5,
            "name": "Revelation 2:5",
            "text": "Emlékezzél meg azért honnét estél ki, és térj meg, és az előbbi cselekedeteket cselekedd; ha pedig nem, hamar eljövök ellened, és a te gyertyatartódat kimozdítom helyéből, ha meg nem térsz. "
        },
        {
            "chapter": 2,
            "verse": 6,
            "name": "Revelation 2:6",
            "text": "De az megvan benned, hogy a Nikolaiták cselekedeteit gyűlölöd, a melyeket én is gyűlölök. "
        },
        {
            "chapter": 2,
            "verse": 7,
            "name": "Revelation 2:7",
            "text": "A kinek van füle, hallja, mit mond a Lélek a gyülekezeteknek. A győzedelmesnek enni adok az élet fájáról, a mely az Isten paradicsomának közepette van.  "
        },
        {
            "chapter": 2,
            "verse": 8,
            "name": "Revelation 2:8",
            "text": " A Smirnabeli gyülekezet angyalának pedig írd meg: Ezt mondja az Első és Utolsó, a ki halott vala és él: "
        },
        {
            "chapter": 2,
            "verse": 9,
            "name": "Revelation 2:9",
            "text": "Tudom a te dolgaidat és nyomorúságodat és szegénységedet (de gazdag vagy), és azoknak káromkodását, a kik azt mondják, hogy ők zsidók, és nem azok, hanem a Sátán zsinagógája. "
        },
        {
            "chapter": 2,
            "verse": 10,
            "name": "Revelation 2:10",
            "text": "Semmit ne félj azoktól, a miket szenvedned kell: Ímé a Sátán egynéhányat ti közületek a tömlöczbe fog vetni, hogy megpróbáltassatok; és lesz tíz napig való nyomorúságtok. Légy hív mind halálig, és néked adom az életnek koronáját. "
        },
        {
            "chapter": 2,
            "verse": 11,
            "name": "Revelation 2:11",
            "text": "A kinek van füle, hallja, mit mond a Lélek a gyülekezeteknek. A ki győz, annak nem árt a második halál. "
        },
        {
            "chapter": 2,
            "verse": 12,
            "name": "Revelation 2:12",
            "text": "A Pergámumbeli gyülekezet angyalának írd meg: Ezt mondja az, a kinél a kétélű éles kard van: "
        },
        {
            "chapter": 2,
            "verse": 13,
            "name": "Revelation 2:13",
            "text": "Tudom a te dolgaidat, és hogy hol lakol, a hol a Sátán királyiszéke van; és az én nevemet megtartod, és az én hitemet nem tagadtad meg Antipásnak, az én hű bizonyságomnak napjaiban sem, a ki megöleték nálatok, a hol a Sátán lakik. "
        },
        {
            "chapter": 2,
            "verse": 14,
            "name": "Revelation 2:14",
            "text": "De van valami kevés panaszom ellened, mert vannak ott nálad, a kik a Bálám tanítását tartják, a ki Bálákot tanította, hogy vessen botránykövet az Izráel fiai elé, hogy egyenek a bálványáldozatokból, és paráználkodjanak. "
        },
        {
            "chapter": 2,
            "verse": 15,
            "name": "Revelation 2:15",
            "text": "Így vannak nálad is, a kik a Nikolaiták tanítását tartják, a mit gyűlölök. "
        },
        {
            "chapter": 2,
            "verse": 16,
            "name": "Revelation 2:16",
            "text": "Térj meg: ha pedig nem, ellened megyek hamar, és vívok azok ellen számnak kardjával. "
        },
        {
            "chapter": 2,
            "verse": 17,
            "name": "Revelation 2:17",
            "text": "A kinek van füle hallja, mit mond a Lélek a gyülekezeteknek. A győzedelmesnek enni adok az elrejtett mannából, és adok annak fehér kövecskét, és a kövecskén új írott nevet, a melyet senki nem tud, csak az, a ki kapja.  "
        },
        {
            "chapter": 2,
            "verse": 18,
            "name": "Revelation 2:18",
            "text": " A Thiatirabeli gyülekezet angyalának pedig írd meg: Ezt mondja az Isten Fia, a kinek szemei olyanok, mint a tűzláng, és a kinek lábai hasonlók az ízzó fényű érczhez: "
        },
        {
            "chapter": 2,
            "verse": 19,
            "name": "Revelation 2:19",
            "text": "Tudom a te dolgaidat, és szeretetedet, szolgálatodat, és hitedet és tűrésedet, és hogy a te utolsó cselekedeteid többek az elsőknél. "
        },
        {
            "chapter": 2,
            "verse": 20,
            "name": "Revelation 2:20",
            "text": "De van valami kevés panaszom ellened, mert megengeded amaz asszonynak, Jézabelnek, a ki magát prófétának mondja, hogy tanítson és elhitesse az én szolgáimat, hogy paráználkodjanak és a bálványáldozatokból egyenek. "
        },
        {
            "chapter": 2,
            "verse": 21,
            "name": "Revelation 2:21",
            "text": "Adtam néki időt is, hogy megtérjen az ő paráználkodásából; és nem tért meg."
        },
        {
            "chapter": 2,
            "verse": 22,
            "name": "Revelation 2:22",
            "text": "Íme én ágyba vetem őt, és azokat, a kik vele paráználkodnak, nagy nyomorúságba, ha meg nem térnek az ő cselekedeteikből. "
        },
        {
            "chapter": 2,
            "verse": 23,
            "name": "Revelation 2:23",
            "text": "És az ő fiait megölöm halállal; és megtudják a gyülekezetek mind, hogy én vagyok a vesék és szívek vizsgálója; és mindeniteknek megfizetek a ti cselekedeteitek szerint. "
        },
        {
            "chapter": 2,
            "verse": 24,
            "name": "Revelation 2:24",
            "text": "Néktek pedig azt mondom és mind a többi Thiatirabelieknek is, a kiknél nincsen e tudomány, és a kik nem ismerik a Sátán mélységeit, a mint ők nevezik: nem vetek reátok más terhet, "
        },
        {
            "chapter": 2,
            "verse": 25,
            "name": "Revelation 2:25",
            "text": "Hanem a mi nálatok van, azt tartsátok meg addig, míg eljövök. "
        },
        {
            "chapter": 2,
            "verse": 26,
            "name": "Revelation 2:26",
            "text": "És a ki győz, és a ki mindvégig megőrzi az én cselekedeteimet, annak hatalmat adok a pogányokon; "
        },
        {
            "chapter": 2,
            "verse": 27,
            "name": "Revelation 2:27",
            "text": "És uralkodik rajtuk vasvesszővel, mint a fazekas edényei széttöretnek; a miképen én is vettem az én Atyámtól: "
        },
        {
            "chapter": 2,
            "verse": 28,
            "name": "Revelation 2:28",
            "text": "És adom annak a hajnalcsillagot. "
        },
        {
            "chapter": 2,
            "verse": 29,
            "name": "Revelation 2:29",
            "text": "A kinek van füle, hallja, mit mond a Lélek a gyülekezeteknek.   "
        }
    ]
}