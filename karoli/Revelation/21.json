{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 66,
    "book_name": "Revelation",
    "chapter": 21,
    "name": "Revelation 21",
    "verses": [
        {
            "chapter": 21,
            "verse": 1,
            "name": "Revelation 21:1",
            "text": " Ezután láték új eget és új földet; mert az első ég és az első föld elmúlt vala; és a tenger többé nem vala. "
        },
        {
            "chapter": 21,
            "verse": 2,
            "name": "Revelation 21:2",
            "text": "És én János látám a szent várost, az új Jeruzsálemet, a mely az Istentől szálla alá a mennyből, elkészítve, mint egy férje számára felékesített menyasszony. "
        },
        {
            "chapter": 21,
            "verse": 3,
            "name": "Revelation 21:3",
            "text": "És hallék nagy szózatot, a mely ezt mondja vala az égből: Ímé az Isten sátora az emberekkel van, és velök lakozik, és azok az ő népei lesznek, és maga az Isten lesz velök, az ő Istenök. "
        },
        {
            "chapter": 21,
            "verse": 4,
            "name": "Revelation 21:4",
            "text": "És az Isten eltöröl minden könyet az ő szemeikről; és a halál nem lesz többé; sem gyász, sem kiáltás, sem fájdalom nem lesz többé, mert az elsők elmúltak. "
        },
        {
            "chapter": 21,
            "verse": 5,
            "name": "Revelation 21:5",
            "text": "És monda az, a ki a királyiszéken ül vala: Ímé mindent újjá teszek. És monda nékem: Írd meg, mert e beszédek hívek és igazak. "
        },
        {
            "chapter": 21,
            "verse": 6,
            "name": "Revelation 21:6",
            "text": "És monda nékem: Meglett. Én vagyok az Alfa és az Omega, a kezdet és a vég. Én a szomjazónak adok az élet vizének forrásából ingyen. "
        },
        {
            "chapter": 21,
            "verse": 7,
            "name": "Revelation 21:7",
            "text": "A ki győz, örökségül nyer mindent; és annak Istene leszek, és az fiam lesz nékem."
        },
        {
            "chapter": 21,
            "verse": 8,
            "name": "Revelation 21:8",
            "text": "A gyáváknak pedig és hitetleneknek, és útálatosoknak és gyilkosoknak, és paráznáknak és bűbájosoknak, és bálványimádóknak és minden hazugoknak, azoknak része a tűzzel és kénkővel égő tóban lesz, a mi a második halál. "
        },
        {
            "chapter": 21,
            "verse": 9,
            "name": "Revelation 21:9",
            "text": "És jöve hozzám egy a hét angyal közül, a kinél a hét utolsó csapással telt hét pohár vala, és szóla nékem, mondván: Jer, megmutatom néked a menyasszonyt, a Bárány feleségét. "
        },
        {
            "chapter": 21,
            "verse": 10,
            "name": "Revelation 21:10",
            "text": "És elvive engem lélekben egy nagy és magas hegyre és megmutatá nékem azt a nagy várost, a szent Jeruzsálemet, a mely Istentől szállott alá a mennyből. "
        },
        {
            "chapter": 21,
            "verse": 11,
            "name": "Revelation 21:11",
            "text": "Benne vala az Isten dicsősége; és annak világossága hasonló vala a legdrágább kőhöz, úgymint kristálytiszta jáspis kőhöz;"
        },
        {
            "chapter": 21,
            "verse": 12,
            "name": "Revelation 21:12",
            "text": "És nagy és magas kőfala vala, tizenkét kapuja, és a kapukon tizenkét angyal, és felírott nevek, a melyek az Izráel fiai tizenkét törzsének nevei: "
        },
        {
            "chapter": 21,
            "verse": 13,
            "name": "Revelation 21:13",
            "text": "Napkeletről három kapu; északról három kapu; délről három kapu: napnyugotról három kapu."
        },
        {
            "chapter": 21,
            "verse": 14,
            "name": "Revelation 21:14",
            "text": "És a város kőfalának tizenkét alapja vala, és azokon a Bárány tizenkét apostolának nevei. "
        },
        {
            "chapter": 21,
            "verse": 15,
            "name": "Revelation 21:15",
            "text": "A ki pedig én velem beszéle, annál vala egy arany vessző, hogy megmérje a várost, és annak kapuit és kőfalát. "
        },
        {
            "chapter": 21,
            "verse": 16,
            "name": "Revelation 21:16",
            "text": "És a város négyszögben fekszik, és a hossza annyi, mint a szélessége. És megméré a várost a vesszővel tizenkétezer futamatnyira: annak hosszúsága és szélessége és magassága egyenlő."
        },
        {
            "chapter": 21,
            "verse": 17,
            "name": "Revelation 21:17",
            "text": "És megméré annak kőfalát száznegyvennégy singre, ember mértékével, azaz angyaléval."
        },
        {
            "chapter": 21,
            "verse": 18,
            "name": "Revelation 21:18",
            "text": "És kőfalának rakása jáspisból vala; a város pedig tiszta arany, tiszta üveghez hasonló."
        },
        {
            "chapter": 21,
            "verse": 19,
            "name": "Revelation 21:19",
            "text": "És a város kőfalának alapjai ékesítve valának mindenféle drágakövekkel. Az első alap jáspis; a második zafir; a harmadik kálczédon; a negyedik smaragd;"
        },
        {
            "chapter": 21,
            "verse": 20,
            "name": "Revelation 21:20",
            "text": "Az ötödik sárdonix; a hatodik sárdius; a hetedik krizolitus; a nyolczadik berillus; a kilenczedik topáz; a tizedik krisopráz; a tizenegyedik jáczint; a tizenkettedik amethist."
        },
        {
            "chapter": 21,
            "verse": 21,
            "name": "Revelation 21:21",
            "text": "A tizenkét kapu pedig tizenkét gyöngy; minden egyes kapu egy-egy gyöngyből vala; és a város utczája tiszta arany, olyan mint az átlátszó üveg."
        },
        {
            "chapter": 21,
            "verse": 22,
            "name": "Revelation 21:22",
            "text": "És templomot nem láttam abban: mert az Úr, a mindenható Isten annak temploma, és a Bárány."
        },
        {
            "chapter": 21,
            "verse": 23,
            "name": "Revelation 21:23",
            "text": "És a városnak nincs szüksége a napra, sem a holdra, hogy világítsanak benne; mert az Isten dicsősége megvilágosította azt, és annak szövétneke a Bárány. "
        },
        {
            "chapter": 21,
            "verse": 24,
            "name": "Revelation 21:24",
            "text": "És a pogányok, a kik megtartatnak, annak világosságában járnak; és a föld királyai az ő dicsőségöket és tisztességöket abba viszik. "
        },
        {
            "chapter": 21,
            "verse": 25,
            "name": "Revelation 21:25",
            "text": "És annak kapui be nem záratnak nappal (éjszaka ugyanis ott nem lesz); "
        },
        {
            "chapter": 21,
            "verse": 26,
            "name": "Revelation 21:26",
            "text": "És a pogányok dicsőségét és tisztességét abba viszik. "
        },
        {
            "chapter": 21,
            "verse": 27,
            "name": "Revelation 21:27",
            "text": "És nem megy abba be semmi tisztátalan, sem a ki útálatosságot és hazugságot cselekszik, hanem csak a kik beírattak az élet könyvébe, a mely a Bárányé.   "
        }
    ]
}