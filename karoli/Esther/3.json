{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 17,
    "book_name": "Esther",
    "chapter": 3,
    "name": "Esther 3",
    "verses": [
        {
            "chapter": 3,
            "verse": 1,
            "name": "Esther 3:1",
            "text": " Ezek után nagy méltóságra emelé Ahasvérus király Hámánt, a Hammedáta fiát, az Agágibelit, és felmagasztalá őt, és feljebb helyezteté székét minden fejedelménél, a kik vele valának."
        },
        {
            "chapter": 3,
            "verse": 2,
            "name": "Esther 3:2",
            "text": "És a király minden szolgái, a kik a király kapujában valának, térdet hajtottak és leborultak Hámán előtt; mert úgy parancsolta meg nékik a király; de Márdokeus nem hajtott térdet és nem borult le."
        },
        {
            "chapter": 3,
            "verse": 3,
            "name": "Esther 3:3",
            "text": "Mondának azért a király szolgái, a kik a király kapujában valának, Márdokeusnak: Miért szeged meg a király parancsát?"
        },
        {
            "chapter": 3,
            "verse": 4,
            "name": "Esther 3:4",
            "text": "Lőn pedig, mikor így szólnának néki minden nap és nem hallgata rájok, feljelenték Hámánnak, hogy lássák, megállnak-é Márdokeus dolgai, mert azt jelenté nékik, hogy ő zsidó."
        },
        {
            "chapter": 3,
            "verse": 5,
            "name": "Esther 3:5",
            "text": "És látván Hámán, hogy Márdokeus térdet nem hajt és nem borul le előtte, megtelék Hámán haraggal. "
        },
        {
            "chapter": 3,
            "verse": 6,
            "name": "Esther 3:6",
            "text": "De kevés volt előtte, hogy csakis Márdokeusra magára vesse rá kezét, (mert megmondták néki Márdokeus nemzetségét) azért igyekezett Hámán elveszteni minden zsidót, a ki Ahasvérus egész országában vala, a Márdokeus nemzetét."
        },
        {
            "chapter": 3,
            "verse": 7,
            "name": "Esther 3:7",
            "text": "Az első hónapban, ez Nisán hónapja, Ahasvérus királyságának tizenkettedik évében, Púrt, azaz sorsot vetének Hámán előtt napról-napra és hónapról-hónapra a tizenkettedikig, s ez Adár hónapja. "
        },
        {
            "chapter": 3,
            "verse": 8,
            "name": "Esther 3:8",
            "text": "És monda Hámán Ahasvérus királynak: Van egy nép, elszórva és elkülönítve a népek között, országod minden tartományában, és az ő törvényei különböznek minden nemzetségtől, és a király törvényeit nem teljesíti; a királynak bizony nem illik úgy hagyni őket."
        },
        {
            "chapter": 3,
            "verse": 9,
            "name": "Esther 3:9",
            "text": "Ha a királynak tetszik, írja meg, hogy ők elvesztessenek, és én tízezer tálentom ezüstöt mérek a hivatalnokok kezeibe, hogy a király kincstárába vigyék."
        },
        {
            "chapter": 3,
            "verse": 10,
            "name": "Esther 3:10",
            "text": "Akkor lehúzá a király az ő gyűrűjét a maga kezéről, és adá azt az Agágibeli Hámánnak, Hammedáta fiának, a zsidók ellenségének. "
        },
        {
            "chapter": 3,
            "verse": 11,
            "name": "Esther 3:11",
            "text": "És monda a király Hámánnak: Az ezüst tied legyen s a nép is, hogy azt cselekedjed vele, a mi néked tetszik. "
        },
        {
            "chapter": 3,
            "verse": 12,
            "name": "Esther 3:12",
            "text": "Előhivatának azért a király irnokai az első hónap tizenharmadik napján, és megiraték minden úgy, a miként Hámán parancsolá, a király fejedelmeinek és a kormányzóknak, a kik az egyes tartományokban valának, és minden egyes nép fejeinek; minden tartománynak annak írása szerint, és minden egyes népnek az ő nyelve szerint, Ahasvérus király nevében iratott és megpecsételtetett a király gyűrűjével. "
        },
        {
            "chapter": 3,
            "verse": 13,
            "name": "Esther 3:13",
            "text": "És elküldettek a levelek futárok által a király minden tartományába, hogy kipusztítsák, megöljék és megsemmisítsék mind a zsidókat, ifjútól a vénig, gyermekeket és asszonyokat egy napon, tizenharmadik napján a tizenkettedik hónapnak, (ez Adár hónapja) és hogy javaikat elragadják."
        },
        {
            "chapter": 3,
            "verse": 14,
            "name": "Esther 3:14",
            "text": "Az írásnak mássa, hogy tétessék törvény minden egyes tartományban, meghirdettetett minden népnek, hogy legyenek készen azon a napon. "
        },
        {
            "chapter": 3,
            "verse": 15,
            "name": "Esther 3:15",
            "text": "A futárok kimenének gyorsan a király parancsával. És a törvény Susán várában is kiadatott; a király pedig és Hámán leültek, hogy igyanak; de Susán városa felháborodott.  "
        }
    ]
}