{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 42,
    "book_name": "Luke",
    "chapter": 14,
    "name": "Luke 14",
    "verses": [
        {
            "chapter": 14,
            "verse": 1,
            "name": "Luke 14:1",
            "text": " És lőn mikor a főfarizeusok közül egynek házához ment szombatnapon kenyeret enni, azok leselkednek vala ő utána. "
        },
        {
            "chapter": 14,
            "verse": 2,
            "name": "Luke 14:2",
            "text": "És ímé egy vízkóros ember vala ő előtte. "
        },
        {
            "chapter": 14,
            "verse": 3,
            "name": "Luke 14:3",
            "text": "És felelvén Jézus, szóla a törvénytudóknak és a farizeusoknak, mondván: Szabad-é szombatnapon gyógyítani? "
        },
        {
            "chapter": 14,
            "verse": 4,
            "name": "Luke 14:4",
            "text": "Azok pedig hallgatának. És ő megfogván azt, meggyógyítá és elbocsátá."
        },
        {
            "chapter": 14,
            "verse": 5,
            "name": "Luke 14:5",
            "text": "És felelvén nékik, monda: Ki az közületek, a kinek szamara vagy ökre a kútba esik, és nem vonja ki azt azonnal szombatnapon? "
        },
        {
            "chapter": 14,
            "verse": 6,
            "name": "Luke 14:6",
            "text": "És nem felelhetnek vala ő ellene semmit ezekre."
        },
        {
            "chapter": 14,
            "verse": 7,
            "name": "Luke 14:7",
            "text": "És egy példázatot monda a hivatalosoknak, mikor észre vevé, mimódon válogatják a fő helyeket; mondván nékik: "
        },
        {
            "chapter": 14,
            "verse": 8,
            "name": "Luke 14:8",
            "text": "Mikor valaki lakodalomba hív, ne ülj a fő helyre; mert netalán náladnál nagyobb tiszteletben álló embert is hivott meg az, "
        },
        {
            "chapter": 14,
            "verse": 9,
            "name": "Luke 14:9",
            "text": "És eljövén az, a ki mind téged, mind azt meghívta, ezt mondja majd néked: Engedd ennek a helyet! És akkor szégyennel az utolsó helyre fogsz ülni. "
        },
        {
            "chapter": 14,
            "verse": 10,
            "name": "Luke 14:10",
            "text": "Hanem mikor meghívnak, menj el és ülj le az utolsó helyre; hogy mikor eljő az, a ki téged meghívott, ezt mondja néked: Barátom ülj feljebb! Akkor néked dicsőséged lesz azok előtt, a kik veled együtt ülnek. "
        },
        {
            "chapter": 14,
            "verse": 11,
            "name": "Luke 14:11",
            "text": "Mert mindenki, a ki magát felmagasztalja, megaláztatik; és a ki magát megalázza, felmagasztaltatik. "
        },
        {
            "chapter": 14,
            "verse": 12,
            "name": "Luke 14:12",
            "text": "Monda pedig annak is, a ki őt meghívta: Mikor ebédet vagy vacsorát készítesz, ne hívd barátaidat, se testvéreidet, se rokonaidat, se gazdag szomszédaidat; nehogy viszont ők is meghívjanak téged, és visszafizessék néked. "
        },
        {
            "chapter": 14,
            "verse": 13,
            "name": "Luke 14:13",
            "text": "Hanem mikor lakomát készítesz, hívd a szegényeket, csonkabonkákat, sántákat, vakokat: "
        },
        {
            "chapter": 14,
            "verse": 14,
            "name": "Luke 14:14",
            "text": "És boldog leszel; mivelhogy nem fizethetik vissza néked; mert majd visszafizettetik néked az igazak feltámadásakor.  "
        },
        {
            "chapter": 14,
            "verse": 15,
            "name": "Luke 14:15",
            "text": " Hallván pedig ezeket egy azok közül, a kik ő vele együtt ülnek vala, monda néki: Boldog az, a ki eszik kenyeret az Isten országában."
        },
        {
            "chapter": 14,
            "verse": 16,
            "name": "Luke 14:16",
            "text": "Ő pedig monda annak: Egy ember készíte nagy vacsorát, és sokakat meghíva; "
        },
        {
            "chapter": 14,
            "verse": 17,
            "name": "Luke 14:17",
            "text": "És elküldé szolgáját a vacsora idején, hogy megmondja a hivatalosoknak: Jertek el, mert immár minden kész! "
        },
        {
            "chapter": 14,
            "verse": 18,
            "name": "Luke 14:18",
            "text": "És mindnyájan egyenlőképen kezdék magokat mentegetni. Az első monda néki: Szántóföldet vettem, és ki kell mennem, hogy azt meglássam; kérlek téged, ments ki engem! "
        },
        {
            "chapter": 14,
            "verse": 19,
            "name": "Luke 14:19",
            "text": "És másik monda: Öt iga ökröt vettem, és elmegyek, hogy azokat megpróbáljam; kérlek téged, ments ki engem! "
        },
        {
            "chapter": 14,
            "verse": 20,
            "name": "Luke 14:20",
            "text": "A másik pedig monda: Feleséget vettem, és azért nem mehetek. "
        },
        {
            "chapter": 14,
            "verse": 21,
            "name": "Luke 14:21",
            "text": "Mikor azért az a szolga haza ment, megmondá ezeket az ő urának. Akkor megharagudván a gazda, monda az ő szolgájának: Eredj hamar a város utczáira és szorosaira, és a szegényeket, csonkabonkákat, sántákat és vakokat hozd be ide. "
        },
        {
            "chapter": 14,
            "verse": 22,
            "name": "Luke 14:22",
            "text": "És monda a szolga: Uram, meglett a mint parancsolád, és mégis van hely. "
        },
        {
            "chapter": 14,
            "verse": 23,
            "name": "Luke 14:23",
            "text": "Akkor monda az úr a szolgának: Eredj el az utakra és a sövényekhez, és kényszeríts bejőni mindenkit, hogy megteljék az én házam. "
        },
        {
            "chapter": 14,
            "verse": 24,
            "name": "Luke 14:24",
            "text": "Mert mondom néktek, hogy senki azok közül a hivatalos férfiak közül meg nem kóstolja az én vacsorámat.  "
        },
        {
            "chapter": 14,
            "verse": 25,
            "name": "Luke 14:25",
            "text": " Megy vala pedig ő vele nagy sokaság; és megfordulván, monda azoknak: "
        },
        {
            "chapter": 14,
            "verse": 26,
            "name": "Luke 14:26",
            "text": "Ha valaki én hozzám jő, és meg nem gyűlöli az ő atyját és anyját, feleségét és gyermekeit, fitestvéreit és nőtestvéreit, sőt még a maga lelkét is, nem lehet az én tanítványom. "
        },
        {
            "chapter": 14,
            "verse": 27,
            "name": "Luke 14:27",
            "text": "És valaki nem hordozza az ő keresztjét, és én utánam jő, nem lehet az én tanítványom. "
        },
        {
            "chapter": 14,
            "verse": 28,
            "name": "Luke 14:28",
            "text": "Mert ha közületek valaki tornyot akar építeni, nemde először leülvén felszámítja a költséget, ha van-é mivel elvégezze?"
        },
        {
            "chapter": 14,
            "verse": 29,
            "name": "Luke 14:29",
            "text": "Nehogy minekutána fundamentomot vetett, és elvégezni nem bírja, csúfolni kezdje őt mindenki, a ki látja, "
        },
        {
            "chapter": 14,
            "verse": 30,
            "name": "Luke 14:30",
            "text": "Ezt mondván: Ez az ember elkezdette az építést, és nem bírta véghez vinni! "
        },
        {
            "chapter": 14,
            "verse": 31,
            "name": "Luke 14:31",
            "text": "Vagy valamely király, mikor háborúba megy, hogy egy másik királlyal megütközzék, nemde leülvén először tanácskozik, hogy tízezerrel szembeszállhat-é azzal, a ki ő ellene húszezerrel jött? "
        },
        {
            "chapter": 14,
            "verse": 32,
            "name": "Luke 14:32",
            "text": "Mert különben még mikor amaz távol van, követséget küldvén, megkérdezi a békefeltételeket."
        },
        {
            "chapter": 14,
            "verse": 33,
            "name": "Luke 14:33",
            "text": "Ezenképen azért valaki közületek búcsút nem vesz minden javaitól, nem lehet az én tanítványom. "
        },
        {
            "chapter": 14,
            "verse": 34,
            "name": "Luke 14:34",
            "text": "Jó a só: de ha a só megízetlenül, mivel sózzák meg? "
        },
        {
            "chapter": 14,
            "verse": 35,
            "name": "Luke 14:35",
            "text": "Sem a földre, sem a trágyára nem alkalmas: kivetik azt. A kinek van füle a hallásra, hallja.   "
        }
    ]
}