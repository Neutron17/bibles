{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 42,
    "book_name": "Luke",
    "chapter": 21,
    "name": "Luke 21",
    "verses": [
        {
            "chapter": 21,
            "verse": 1,
            "name": "Luke 21:1",
            "text": " És mikor feltekintett, látá, hogy a gazdagok hányják az ő ajándékaikat a perselybe. "
        },
        {
            "chapter": 21,
            "verse": 2,
            "name": "Luke 21:2",
            "text": "Láta pedig egy szegény özvegy asszonyt is, hogy abba két fillért vete. "
        },
        {
            "chapter": 21,
            "verse": 3,
            "name": "Luke 21:3",
            "text": "És monda: Igazán mondom néktek, hogy e szegény özvegy mindenkinél többet vete: "
        },
        {
            "chapter": 21,
            "verse": 4,
            "name": "Luke 21:4",
            "text": "Mert mind ezek az ő fölöslegükből vetettek Istennek az ajándékokhoz: ez pedig az ő szegénységéből minden vagyonát, a mije volt, oda veté.  "
        },
        {
            "chapter": 21,
            "verse": 5,
            "name": "Luke 21:5",
            "text": " És mikor némelyek mondának a templom felől, hogy szép kövekkel és ajándékokkal van felékesítve, monda: "
        },
        {
            "chapter": 21,
            "verse": 6,
            "name": "Luke 21:6",
            "text": "Ezekből, a miket láttok, jőnek napok, melyekben kő kövön nem marad, mely le nem romboltatnék. "
        },
        {
            "chapter": 21,
            "verse": 7,
            "name": "Luke 21:7",
            "text": "Megkérdék pedig őt, mondván: Mester, mikor lesznek azért ezek? és mi lesz a jel, mikor mind ezek meglesznek?"
        },
        {
            "chapter": 21,
            "verse": 8,
            "name": "Luke 21:8",
            "text": "Ő pedig monda: Meglássátok, hogy el ne hitessenek benneteket: mert sokan jőnek el az én nevemben, kik ezt mondják: Én vagyok; és: Az idő elközelgett; ne menjetek azért utánok. "
        },
        {
            "chapter": 21,
            "verse": 9,
            "name": "Luke 21:9",
            "text": "És mikor hallotok háborúkról és zendülésekről, meg ne félemljetek; mert ezeknek meg kell lenni előbb, de nem jő mindjárt a vég."
        },
        {
            "chapter": 21,
            "verse": 10,
            "name": "Luke 21:10",
            "text": "Akkor monda nékik: Nemzet nemzet ellen támad, és ország ország ellen;"
        },
        {
            "chapter": 21,
            "verse": 11,
            "name": "Luke 21:11",
            "text": "És minden felé nagy földindulások lesznek, és éhségek és döghalálok; és rettegtetések és nagy jelek lesznek az égből."
        },
        {
            "chapter": 21,
            "verse": 12,
            "name": "Luke 21:12",
            "text": "De mind ezeknek előtte kezeiket reátok vetik, és üldöznek titeket, adván a gyülekezetek elé, és tömlöczökbe és királyok és helytartók elé visznek az én nevemért. "
        },
        {
            "chapter": 21,
            "verse": 13,
            "name": "Luke 21:13",
            "text": "De ebből néktek lesz tanúbizonyságotok. "
        },
        {
            "chapter": 21,
            "verse": 14,
            "name": "Luke 21:14",
            "text": "Tökéljétek el azért a ti szívetekben, hogy nem gondoskodtok előre, hogy mit feleljetek védelmetekre: "
        },
        {
            "chapter": 21,
            "verse": 15,
            "name": "Luke 21:15",
            "text": "Mert én adok néktek szájat és bölcseséget, melynek ellene nem szólhatnak, sem ellene nem állhatnak mind azok, a kik magokat ellenetekbe vetik. "
        },
        {
            "chapter": 21,
            "verse": 16,
            "name": "Luke 21:16",
            "text": "Elárulnak pedig titeket szülők és testvérek is, rokonok és barátok is; és megölnek némelyeket ti közületek. "
        },
        {
            "chapter": 21,
            "verse": 17,
            "name": "Luke 21:17",
            "text": "És gyűlöletesek lesztek mindenki előtt az én nevemért. "
        },
        {
            "chapter": 21,
            "verse": 18,
            "name": "Luke 21:18",
            "text": "De fejeteknek egy hajszála sem vész el. "
        },
        {
            "chapter": 21,
            "verse": 19,
            "name": "Luke 21:19",
            "text": "A ti béketűréstek által nyeritek meg lelketeket. "
        },
        {
            "chapter": 21,
            "verse": 20,
            "name": "Luke 21:20",
            "text": "Mikor pedig látjátok Jeruzsálemet hadseregektől körülvéve, akkor tudjátok meg, hogy elközelgett az ő elpusztulása. "
        },
        {
            "chapter": 21,
            "verse": 21,
            "name": "Luke 21:21",
            "text": "Akkor a kik Júdeában lesznek, fussanak a hegyekre; és a kik annak közepette, menjenek ki abból; és a kik a mezőben, ne menjenek be abba. "
        },
        {
            "chapter": 21,
            "verse": 22,
            "name": "Luke 21:22",
            "text": "Mert azok a bosszúállásnak napjai, hogy beteljesedjenek mind azok, a mik megírattak. "
        },
        {
            "chapter": 21,
            "verse": 23,
            "name": "Luke 21:23",
            "text": "Jaj pedig a terhes és szoptató asszonyoknak azokban a napokban; mert nagy szükség lesz e földön, és harag e népen."
        },
        {
            "chapter": 21,
            "verse": 24,
            "name": "Luke 21:24",
            "text": "És elhullanak fegyvernek éle által, és fogva vitetnek minden pogányok közé; és Jeruzsálem megtapodtatik a pogányoktól, míglen betelik a pogányok ideje. "
        },
        {
            "chapter": 21,
            "verse": 25,
            "name": "Luke 21:25",
            "text": "És lesznek jelek a napban, holdban és csillagokban; és a földön pogányok szorongása a kétség miatt, mikor a tenger és a hab zúgni fog, "
        },
        {
            "chapter": 21,
            "verse": 26,
            "name": "Luke 21:26",
            "text": "Mikor az emberek elhalnak a félelem miatt és azoknak várása miatt, a mik e föld kerekségére következnek: mert az egek erősségei megrendülnek. "
        },
        {
            "chapter": 21,
            "verse": 27,
            "name": "Luke 21:27",
            "text": "És akkor meglátják az embernek Fiát eljőni a felhőben, hatalommal és nagy dicsőséggel. "
        },
        {
            "chapter": 21,
            "verse": 28,
            "name": "Luke 21:28",
            "text": "Mikor pedig ezek kezdenek meglenni, nézzetek fel és emeljétek fel a ti fejeteket; mert elközelget a ti váltságtok. "
        },
        {
            "chapter": 21,
            "verse": 29,
            "name": "Luke 21:29",
            "text": "Monda pedig nékik egy példázatot: Tekintsétek meg a fügefát és minden fákat: "
        },
        {
            "chapter": 21,
            "verse": 30,
            "name": "Luke 21:30",
            "text": "Mikor immár hajtanak, és ezt látjátok, ti magatoktól tudjátok, hogy már közel van a nyár."
        },
        {
            "chapter": 21,
            "verse": 31,
            "name": "Luke 21:31",
            "text": "Ezenképen ti is, mikor látjátok, hogy ezek meglesznek, tudjátok meg, hogy közel van az Isten országa. "
        },
        {
            "chapter": 21,
            "verse": 32,
            "name": "Luke 21:32",
            "text": "Bizony mondom néktek, hogy e nemzetség el nem múlik, mígnem mind ezek meglesznek."
        },
        {
            "chapter": 21,
            "verse": 33,
            "name": "Luke 21:33",
            "text": "Az ég és a föld elmúlnak, de az én beszédeim semmiképen el nem múlnak. "
        },
        {
            "chapter": 21,
            "verse": 34,
            "name": "Luke 21:34",
            "text": "De vigyázzatok magatokra, hogy valamikor meg ne nehezedjék a ti szívetek dobzódásnak, részegségnek és ez élet gondjainak miatta, és váratlanul reátok ne jőjjön az a nap: "
        },
        {
            "chapter": 21,
            "verse": 35,
            "name": "Luke 21:35",
            "text": "Mert mintegy tőr, úgy lep meg mindeneket, a kik az egész föld színén lakoznak. "
        },
        {
            "chapter": 21,
            "verse": 36,
            "name": "Luke 21:36",
            "text": "Vigyázzatok azért minden időben, kérvén, hogy méltókká tétessetek arra, hogy elkerüljétek mindezeket, a mik bekövetkeznek, és megállhassatok az embernek Fia előtt! "
        },
        {
            "chapter": 21,
            "verse": 37,
            "name": "Luke 21:37",
            "text": "Tanít vala pedig naponta a templomban; éjszakára pedig kimenvén, a hegyen vala, mely Olajfák hegyének neveztetik. "
        },
        {
            "chapter": 21,
            "verse": 38,
            "name": "Luke 21:38",
            "text": "És kora reggel hozzá megy vala az egész nép, hogy őt hallgassa a templomban.   "
        }
    ]
}