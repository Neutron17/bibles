{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 42,
    "book_name": "Luke",
    "chapter": 10,
    "name": "Luke 10",
    "verses": [
        {
            "chapter": 10,
            "verse": 1,
            "name": "Luke 10:1",
            "text": " Ezek után pedig rendele az Úr másokat is, hetvenet, és elküldé azokat kettőnként az ő orczája előtt, minden városba és helyre, a hová ő menendő vala. "
        },
        {
            "chapter": 10,
            "verse": 2,
            "name": "Luke 10:2",
            "text": "Monda azért nékik: Az aratni való sok, de a munkás kevés; kérjétek azért az aratásnak Urát, hogy küldjön munkásokat az ő aratásába. "
        },
        {
            "chapter": 10,
            "verse": 3,
            "name": "Luke 10:3",
            "text": "Menjetek el: Ímé én elbocsátlak titeket, mint bárányokat a farkasok közé. "
        },
        {
            "chapter": 10,
            "verse": 4,
            "name": "Luke 10:4",
            "text": "Ne hordozzatok erszényt, se táskát, se sarut; és az úton senkit ne köszöntsetek. "
        },
        {
            "chapter": 10,
            "verse": 5,
            "name": "Luke 10:5",
            "text": "Valamely házba bementek, először ezt mondjátok: Békesség e háznak! "
        },
        {
            "chapter": 10,
            "verse": 6,
            "name": "Luke 10:6",
            "text": "És ha lesz ott valaki békességnek fia, a ti békességtek azon marad; ha nem, ti reátok tér vissza. "
        },
        {
            "chapter": 10,
            "verse": 7,
            "name": "Luke 10:7",
            "text": "Ugyanazon házban maradjatok pedig, azt evén és iván, a mit ők adnak: mert méltó a munkás az ő jutalmára. Ne járjatok házról-házra. "
        },
        {
            "chapter": 10,
            "verse": 8,
            "name": "Luke 10:8",
            "text": "És valamely városba bementek, és befogadnak titeket, azt egyétek, a mit előtökbe adnak: "
        },
        {
            "chapter": 10,
            "verse": 9,
            "name": "Luke 10:9",
            "text": "És gyógyítsátok a betegeket, a kik ott lesznek, és mondjátok nékik: Elközelített hozzátok az Isten országa. "
        },
        {
            "chapter": 10,
            "verse": 10,
            "name": "Luke 10:10",
            "text": "Valamely városba pedig bementek, és titeket be nem fogadnak, annak utczáira kimenvén, ezt mondjátok: "
        },
        {
            "chapter": 10,
            "verse": 11,
            "name": "Luke 10:11",
            "text": "Még a port is, a mely reánk ragadt a ti várostokból, itt köztetek letöröljük; mindazáltal ez legyen tudtotokra, hogy az Isten országa elközelített hozzátok. "
        },
        {
            "chapter": 10,
            "verse": 12,
            "name": "Luke 10:12",
            "text": "Mondom pedig néktek, hogy a Sodomabeliek állapota tűrhetőbb lesz ama napon, hogynem azé a városé. "
        },
        {
            "chapter": 10,
            "verse": 13,
            "name": "Luke 10:13",
            "text": "Jaj néked Korazin! Jaj néked Bethsaida! mert ha Tírusban és Sídonban lettek volna azok a csodák, melyek te benned lőnek, régen zsákban és hamuban ülve megtértek volna. "
        },
        {
            "chapter": 10,
            "verse": 14,
            "name": "Luke 10:14",
            "text": "Hanem Tírusnak és Sídonnak tűrhetőbb lesz állapota az ítéletkor, hogynem néktek. "
        },
        {
            "chapter": 10,
            "verse": 15,
            "name": "Luke 10:15",
            "text": "És te Kapernaum, mely mind az égig felmagasztaltattál, a pokolig fogsz lealáztatni. "
        },
        {
            "chapter": 10,
            "verse": 16,
            "name": "Luke 10:16",
            "text": "A ki titeket hallgat, engem hallgat, és a ki titeket megvet, engem vet meg; és a ki engem vet meg, azt veti meg, a ki engem elküldött. "
        },
        {
            "chapter": 10,
            "verse": 17,
            "name": "Luke 10:17",
            "text": "Visszatére pedig a hetven tanítvány örömmel, mondván: Uram, még az ördögök is engednek nékünk a te neved által! "
        },
        {
            "chapter": 10,
            "verse": 18,
            "name": "Luke 10:18",
            "text": "Ő pedig monda nékik: Látám a Sátánt, mint a villámlást lehullani az égből. "
        },
        {
            "chapter": 10,
            "verse": 19,
            "name": "Luke 10:19",
            "text": "Ímé adok néktek hatalmat, hogy a kígyókon és skorpiókon tapodjatok, és az ellenségnek minden erején; és semmi nem árthat néktek. "
        },
        {
            "chapter": 10,
            "verse": 20,
            "name": "Luke 10:20",
            "text": "De azon ne örüljetek, hogy a lelkek néktek engednek; hanem inkább azon örüljetek, hogy a ti neveitek fel vannak írva a mennyben. "
        },
        {
            "chapter": 10,
            "verse": 21,
            "name": "Luke 10:21",
            "text": "Azon órában örvendeze Jézus lelkében, és monda: Hálákat adok néked, Atyám, mennynek és földnek Ura, hogy elrejtetted ezeket a bölcsek és értelmesek elől, és a kisdedeknek megjelentetted. Igen, Atyám, mert így volt kedves te előtted. "
        },
        {
            "chapter": 10,
            "verse": 22,
            "name": "Luke 10:22",
            "text": "Mindent nékem adott az én Atyám: és senki sem tudja, kicsoda a Fiú, csak az Atya; és kicsoda az Atya, hanem csak a Fiú, és a kinek a Fiú akarja megjelenteni. "
        },
        {
            "chapter": 10,
            "verse": 23,
            "name": "Luke 10:23",
            "text": "És a tanítványokhoz fordulván, monda ő magoknak: Boldog szemek, a melyek látják azokat, a melyeket ti láttok. "
        },
        {
            "chapter": 10,
            "verse": 24,
            "name": "Luke 10:24",
            "text": "Mert mondom néktek, hogy sok próféta és király kívánta látni, a miket ti láttok, de nem látták; és hallani, a miket hallotok, de nem hallották. "
        },
        {
            "chapter": 10,
            "verse": 25,
            "name": "Luke 10:25",
            "text": " És ímé egy törvénytudó felkele, kísértvén őt, és mondván: Mester, mit cselekedjem, hogy az örök életet vehessem? "
        },
        {
            "chapter": 10,
            "verse": 26,
            "name": "Luke 10:26",
            "text": "Ő pedig monda annak: A törvényben mi van megírva? mint olvasod? "
        },
        {
            "chapter": 10,
            "verse": 27,
            "name": "Luke 10:27",
            "text": "Az pedig felelvén, monda: Szeresd az Urat, a te Istenedet teljes szívedből és teljes lelkedből és minden erődből és teljes elmédből; és a te felebarátodat, mint magadat. "
        },
        {
            "chapter": 10,
            "verse": 28,
            "name": "Luke 10:28",
            "text": "Monda pedig annak: Jól felelél; ezt cselekedd, és élsz. "
        },
        {
            "chapter": 10,
            "verse": 29,
            "name": "Luke 10:29",
            "text": "Az pedig igazolni akarván magát, monda Jézusnak: De ki az én felebarátom? "
        },
        {
            "chapter": 10,
            "verse": 30,
            "name": "Luke 10:30",
            "text": "Jézus pedig felelvén, monda: Egy ember megy vala alá Jeruzsálemből Jerikóba, és rablók kezébe esék, a kik azt kifosztván és megsebesítvén, elmenének, és ott hagyák félholtan. "
        },
        {
            "chapter": 10,
            "verse": 31,
            "name": "Luke 10:31",
            "text": "Történet szerint pedig megy vala alá azon az úton egy pap, a ki azt látván, elkerülé. "
        },
        {
            "chapter": 10,
            "verse": 32,
            "name": "Luke 10:32",
            "text": "Hasonlóképen egy Lévita is, mikor arra a helyre ment, és azt látta, elkerülé. "
        },
        {
            "chapter": 10,
            "verse": 33,
            "name": "Luke 10:33",
            "text": "Egy samaritánus pedig az úton menvén, odaért, a hol az vala: és mikor azt látta, könyörületességre indula. "
        },
        {
            "chapter": 10,
            "verse": 34,
            "name": "Luke 10:34",
            "text": "És hozzájárulván, bekötözé annak sebeit, olajat és bort töltvén azokba; és azt felhelyezvén az ő tulajdon barmára, vivé a vendégfogadó házhoz, és gondját viselé néki."
        },
        {
            "chapter": 10,
            "verse": 35,
            "name": "Luke 10:35",
            "text": "Másnap pedig elmenőben két pénzt kivévén, adá a gazdának, és monda néki: Viselj gondot reá, és valamit ezen fölül reáköltesz, én mikor visszatérek, megadom néked. "
        },
        {
            "chapter": 10,
            "verse": 36,
            "name": "Luke 10:36",
            "text": "E három közül azért kit gondolsz, hogy felebarátja volt annak, a ki a rablók kezébe esett? "
        },
        {
            "chapter": 10,
            "verse": 37,
            "name": "Luke 10:37",
            "text": "Az pedig monda: Az, a ki könyörült rajta. Monda azért néki Jézus: Eredj el, és te is a képen cselekedjél.  "
        },
        {
            "chapter": 10,
            "verse": 38,
            "name": "Luke 10:38",
            "text": " Lőn pedig, mikor az úton menének, hogy ő beméne egy faluba; egy Mártha nevű asszony pedig befogadá őt házába. "
        },
        {
            "chapter": 10,
            "verse": 39,
            "name": "Luke 10:39",
            "text": "És ennek vala egy Mária nevezetű testvére, ki is Jézus lábainál leülvén, hallgatja vala az ő beszédét. "
        },
        {
            "chapter": 10,
            "verse": 40,
            "name": "Luke 10:40",
            "text": "Mártha pedig foglalatos volt a szüntelen való szolgálatban; előállván azért, monda: Uram, nincs-é arra gondod, hogy az én testvérem magamra hagyott engem, hogy szolgáljak? Mondjad azért néki, hogy segítsen nékem. "
        },
        {
            "chapter": 10,
            "verse": 41,
            "name": "Luke 10:41",
            "text": "Felelvén pedig, monda néki Jézus: Mártha, Mártha, szorgalmas vagy és sokra igyekezel: "
        },
        {
            "chapter": 10,
            "verse": 42,
            "name": "Luke 10:42",
            "text": "De egy a szükséges dolog: és Mária a jobb részt választotta, mely el nem vétetik ő tőle.   "
        }
    ]
}