{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 12,
    "book_name": "2 Kings",
    "chapter": 5,
    "name": "2 Kings 5",
    "verses": [
        {
            "chapter": 5,
            "verse": 1,
            "name": "2 Kings 5:1",
            "text": " És Naámán, a siriai király seregének fővezére, az ő ura előtt igen nagy férfiú és nagyrabecsült volt, mert általa szabadította volt meg az Úr Siriát; és az a férfi vitéz hős, de bélpoklos volt. "
        },
        {
            "chapter": 5,
            "verse": 2,
            "name": "2 Kings 5:2",
            "text": "Egyszer portyázó csapatok mentek ki Siriából, és azok Izráel országából egy kis leányt vittek el foglyul, és ez Naámán feleségének szolgált."
        },
        {
            "chapter": 5,
            "verse": 3,
            "name": "2 Kings 5:3",
            "text": "És monda ez az ő asszonyának: Vajha az én uram szembe lenne azzal a prófétával, a ki Samariában van, kétség nélkül meggyógyítaná őt az ő bélpoklosságából."
        },
        {
            "chapter": 5,
            "verse": 4,
            "name": "2 Kings 5:4",
            "text": "És Naámán beméne, és elbeszélé az ő urának, mondván: Így s így szólott az Izráel országából való leány!"
        },
        {
            "chapter": 5,
            "verse": 5,
            "name": "2 Kings 5:5",
            "text": "Akkor monda Siria királya: Menj el, és ím levelet küldök az Izráel királyának. Elméne azért és vőn magával tíz tálentom ezüstöt és hatezer aranyat, azon felül tíz öltöző ruhát."
        },
        {
            "chapter": 5,
            "verse": 6,
            "name": "2 Kings 5:6",
            "text": "És elvivé a levelet az Izráel királyának, ezt írván: Mikor e levél hozzád érkezik, ímé az én szolgámat, Naámánt azért küldöttem hozzád, hogy őt gyógyítsd meg bélpoklosságából."
        },
        {
            "chapter": 5,
            "verse": 7,
            "name": "2 Kings 5:7",
            "text": "De a mikor elolvasta az Izráel királya a levelet, megszaggatá az ő ruháit és monda: Isten vagyok-e én, hogy öljek és elevenítsek, hogy ez én hozzám küld, hogy gyógyítsam meg e férfiút az ő bélpoklosságából? Vegyétek eszetekbe és lássátok, hogy csak okot keres ellenem. "
        },
        {
            "chapter": 5,
            "verse": 8,
            "name": "2 Kings 5:8",
            "text": "Mikor pedig meghallotta Elizeus, az Isten embere, hogy az Izráel királya ruháit megszaggatta, külde a királyhoz ilyen izenettel: Miért szaggattad meg a te ruháidat? Hadd jőjjön hozzám, és tudja meg, hogy van próféta Izráelben."
        },
        {
            "chapter": 5,
            "verse": 9,
            "name": "2 Kings 5:9",
            "text": "És elméne Naámán lovaival és szekereivel, és megálla az Elizeus házának ajtaja előtt. "
        },
        {
            "chapter": 5,
            "verse": 10,
            "name": "2 Kings 5:10",
            "text": "És külde Elizeus követet ő hozzá, mondván: Menj el és fürödj meg hétszer a Jordánban, és megújul a te tested, és megtisztulsz."
        },
        {
            "chapter": 5,
            "verse": 11,
            "name": "2 Kings 5:11",
            "text": "Akkor megharaguvék Naámán és elment, és így szólt: Íme én azt gondoltam, hogy kijő hozzám, és előállván, segítségül hívja az Úrnak, az ő Istenének nevét, és kezével megilleti a beteg helyeket, és úgy gyógyítja meg a kiütést."
        },
        {
            "chapter": 5,
            "verse": 12,
            "name": "2 Kings 5:12",
            "text": "Avagy nem jobbak-é Abana és Párpár, Damaskus folyóvizei Izráel minden vizeinél? Avagy nem fürödhetném-é meg azokban, hogy megtisztuljak? Ilyen módon megfordulván, nagy haraggal elment."
        },
        {
            "chapter": 5,
            "verse": 13,
            "name": "2 Kings 5:13",
            "text": "De hozzá menének az ő szolgái, és szólának néki, mondván: Atyám, ha valami nagy dolgot mondott volna e próféta neked, avagy nem tetted volna-é meg? Mennyivel inkább, a mikor csak azt mondja, hogy fürödj meg és megtisztulsz?"
        },
        {
            "chapter": 5,
            "verse": 14,
            "name": "2 Kings 5:14",
            "text": "Beméne azért a Jordánba, és belemeríté magát abba hétszer az Isten emberének beszéde szerint, és megújult az ő teste, mint egy kis gyermek teste, és megtisztult. "
        },
        {
            "chapter": 5,
            "verse": 15,
            "name": "2 Kings 5:15",
            "text": "Azután visszatért egész kiséretével az Isten emberéhez, és bemenvén megálla előtte, és monda: Ímé, most tudom már, hogy nincsen az egész földön Isten, csak Izráelben! Azért most vedd el, kérlek, ez ajándékot a te szolgádtól. "
        },
        {
            "chapter": 5,
            "verse": 16,
            "name": "2 Kings 5:16",
            "text": "Ő pedig monda: Él az Úr, a ki előtt állok, hogy el nem veszem. Kényszeríti vala pedig őt, hogy elvegye; de ő nem akará. "
        },
        {
            "chapter": 5,
            "verse": 17,
            "name": "2 Kings 5:17",
            "text": "És monda Naámán: Ha nem; adj kérlek a te szolgádnak e földből annyit, a mennyit elbír két öszvér; mert a te szolgád többé égőáldozattal, vagy egyéb áldozattal nem áldozik idegen isteneknek, hanem csak az Úrnak. "
        },
        {
            "chapter": 5,
            "verse": 18,
            "name": "2 Kings 5:18",
            "text": "Ebben a dologban legyen az Úr kegyelmes a te szolgádnak, hogy mikor bemegy az én uram a Rimmon templomába, hogy ott imádkozzék, és ő az én kezemre támaszkodik, ha akkor én is meghajlok a Rimmon templomában: azt, hogy én meghajlok a Rimmon templomában, bocsássa meg az Úr a te szolgádnak ebben a dologban."
        },
        {
            "chapter": 5,
            "verse": 19,
            "name": "2 Kings 5:19",
            "text": "És monda néki Elizeus: Eredj el békességgel. És mikor elment ő tőle úgy egy mértföldnyire, "
        },
        {
            "chapter": 5,
            "verse": 20,
            "name": "2 Kings 5:20",
            "text": " Géházi, Elizeusnak, az Isten emberének szolgája azt gondolta: Ímé az én uram megkimélé ezt a Siriabeli Naámánt, és nem akará tőle elvenni, a mit hozott volt; él az Úr, hogy utána futok, és valamit kérek tőle."
        },
        {
            "chapter": 5,
            "verse": 21,
            "name": "2 Kings 5:21",
            "text": "És utána futott Géházi Naámánnak. Látván pedig Naámán őt, hogy utána fut, leugrott a szekérből és eleibe méne és monda: Rendben van minden?"
        },
        {
            "chapter": 5,
            "verse": 22,
            "name": "2 Kings 5:22",
            "text": "És monda: Rendben. Az én uram küldött engem, ezt mondván: Ímé most csak ez órában jött hozzám két ifjú az Efraim hegyéről a próféták fiai közül: adj kérlek azoknak egy tálentom ezüstöt és két öltöző ruhát."
        },
        {
            "chapter": 5,
            "verse": 23,
            "name": "2 Kings 5:23",
            "text": "És monda Naámán: Kérlek végy két tálentomot. És kényszeríté őt és egybeköte két tálentom ezüstöt két zsákba, és két öltöző ruhát, és azokat két szolgájának adá, a kik előtte vitték azokat."
        },
        {
            "chapter": 5,
            "verse": 24,
            "name": "2 Kings 5:24",
            "text": "De mikor a dombhoz ért, elvette tőlök azokat, és elrejté egy házban, és elbocsátá a férfiakat, és elmenének."
        },
        {
            "chapter": 5,
            "verse": 25,
            "name": "2 Kings 5:25",
            "text": "Ő pedig bemenvén, megálla az ő ura előtt, és monda néki Elizeus: Honnét, Géházi? Felele: Nem ment a te szolgád sehová."
        },
        {
            "chapter": 5,
            "verse": 26,
            "name": "2 Kings 5:26",
            "text": "Ő pedig monda néki: Nem ment-é el az én szívem veled, mikor az a férfiú leszállott szekeréből elődbe? Most az ideje, hogy szerezz ezüstöt, és hogy végy ruhákat, olajfákat, szőlőket, juhokat, barmokat, szolgákat és szolgálóleányokat?! "
        },
        {
            "chapter": 5,
            "verse": 27,
            "name": "2 Kings 5:27",
            "text": "Azért rád és a te magodra ragad a Naámán bélpoklossága mindörökké. És kiment ő előle megpoklosodva, mint a hó.   "
        }
    ]
}