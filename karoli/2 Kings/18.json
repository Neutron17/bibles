{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 12,
    "book_name": "2 Kings",
    "chapter": 18,
    "name": "2 Kings 18",
    "verses": [
        {
            "chapter": 18,
            "verse": 1,
            "name": "2 Kings 18:1",
            "text": " És Hóseásnak, az Ela fiának, az Izráel királyának harmadik esztendejében kezdett uralkodni Ezékiás, Akháznak, a Júda királyának fia. "
        },
        {
            "chapter": 18,
            "verse": 2,
            "name": "2 Kings 18:2",
            "text": "Huszonöt esztendős volt, mikor uralkodni kezdett, és huszonkilencz esztendeig uralkodott Jeruzsálemben; anyjának neve Abi, a Zakariás leánya."
        },
        {
            "chapter": 18,
            "verse": 3,
            "name": "2 Kings 18:3",
            "text": "És kedves dolgot cselekedék az Úr szemei előtt, a mint az ő atyja, Dávid cselekedett volt. "
        },
        {
            "chapter": 18,
            "verse": 4,
            "name": "2 Kings 18:4",
            "text": "Ő rontotta le a magaslatokat, törte el az oszlopokat, és vágta ki az Aserát, és törte össze az érczkígyót is, a melyet Mózes csinált; mert mind az ideig az Izráel fiai jóillatot tettek annak, és nevezék azt Nékhustánnak. "
        },
        {
            "chapter": 18,
            "verse": 5,
            "name": "2 Kings 18:5",
            "text": "Egyedül az Úrban, Izráel Istenében bízott, és ő utána nem volt hozzá hasonló Júda minden királyai között sem azok között, a kik ő előtte voltak. "
        },
        {
            "chapter": 18,
            "verse": 6,
            "name": "2 Kings 18:6",
            "text": "Mert az Úrhoz ragaszkodott, és el nem hajlott ő tőle, és megőrizte az ő parancsolatait, a melyeket az Úr Mózesnek parancsolt vala."
        },
        {
            "chapter": 18,
            "verse": 7,
            "name": "2 Kings 18:7",
            "text": "És vele volt az Úr mindenütt és a hova csak ment, előmenetele volt. És elszakadt Assiria királyától, és nem szolgált néki. "
        },
        {
            "chapter": 18,
            "verse": 8,
            "name": "2 Kings 18:8",
            "text": "Megverte a Filiszteusokat is egész Gázáig és határukat, az őrtornyoktól a kerített városokig."
        },
        {
            "chapter": 18,
            "verse": 9,
            "name": "2 Kings 18:9",
            "text": "Ezékiás királynak negyedik esztendejében – a mely Hóseásnak, az Ela fiának, az Izráel királyának hetedik esztendeje – feljött Salmanassár, Assiria királya Samaria ellen, és megszállotta azt; "
        },
        {
            "chapter": 18,
            "verse": 10,
            "name": "2 Kings 18:10",
            "text": "És elfoglalta három esztendő mulva, Ezékiás hatodik esztendejében – ez Hóseásnak, az Izráel királyának kilenczedik esztendeje – ekkor vették be Samariát."
        },
        {
            "chapter": 18,
            "verse": 11,
            "name": "2 Kings 18:11",
            "text": "És elhurczolta Assiria királya az Izráelt Assiriába, és letelepíté Halába, Háborba, a Gózán folyó mellé, és a Médeusok városaiba;"
        },
        {
            "chapter": 18,
            "verse": 12,
            "name": "2 Kings 18:12",
            "text": "Azért, mert nem hallgattak az Úrnak, az ő Istenöknek szavára, hanem megszegték az ő szövetségét, mindazokat, a melyeket Mózes, az Úr szolgája parancsolt vala; sem nem hallgattak rájok, sem nem cselekedték azokat. "
        },
        {
            "chapter": 18,
            "verse": 13,
            "name": "2 Kings 18:13",
            "text": "Ezékiás királynak pedig tizennegyedik esztendejében feljött Sénakhérib, Assiria királya Júdának minden kerített városa ellen, és elfoglalta azokat. "
        },
        {
            "chapter": 18,
            "verse": 14,
            "name": "2 Kings 18:14",
            "text": "Akkor elküldött Ezékiás, Júda királya Assiria királyához Lákisba, ezt izenvén: Vétkeztem, térj el én rólam; a mit rám vetsz, elviselem! És Assiria királya Ezékiásra, Júda királyára háromszáz tálentom ezüstöt és harmincz tálentom aranyat vetett ki. "
        },
        {
            "chapter": 18,
            "verse": 15,
            "name": "2 Kings 18:15",
            "text": "És Ezékiás oda adott minden ezüstöt, a mely találtatott az Úr házában és a király házának kincsei között."
        },
        {
            "chapter": 18,
            "verse": 16,
            "name": "2 Kings 18:16",
            "text": "Ugyanebben az időben fosztotta meg Ezékiás az Úr templomának ajtajait és az ajtók félfáit, a melyeket Ezékiás, Júda királya maga boríttatott be, és oda adta azokat Assiria királyának."
        },
        {
            "chapter": 18,
            "verse": 17,
            "name": "2 Kings 18:17",
            "text": "És Assiria királya mégis oda küldte Thartánt, Rabsárist és Rabsakét Lákisból Ezékiás királyhoz igen nagy haddal Jeruzsálembe, és felmenének és jutának Jeruzsálembe, és feljövén és oda érvén, megállának a felső halastó zsilipjénél, a mely a ruhafestő útja mellett van. "
        },
        {
            "chapter": 18,
            "verse": 18,
            "name": "2 Kings 18:18",
            "text": "És kihívaták a királyt. És kiméne hozzájok Eliákim, a Hilkia fia, ki a király házának gondviselője volt, és Sebna, az íródeák, és Joákh, az Asáf fia, az emlékíró."
        },
        {
            "chapter": 18,
            "verse": 19,
            "name": "2 Kings 18:19",
            "text": "És monda nékik Rabsaké: Mondjátok meg Ezékiásnak: Ezt mondja a király, Assiria nagy királya: Micsoda bizodalom ez, a melyben te bizakodtál?"
        },
        {
            "chapter": 18,
            "verse": 20,
            "name": "2 Kings 18:20",
            "text": "Azt mondád: csak szóbeszéd; tanács és erő kell a hadakozáshoz; vajjon kihez bíztál, hogy fellázadtál ellenem?"
        },
        {
            "chapter": 18,
            "verse": 21,
            "name": "2 Kings 18:21",
            "text": "Ímé, ebben a törött nádszálban bizakodol, Égyiptomban, melyhez ha ki támaszkodik, bemegy az ő kezébe és általlikasztja? Ilyen a Faraó, Égyiptom királya mindenekhez, a kik ő hozzá bíznak! "
        },
        {
            "chapter": 18,
            "verse": 22,
            "name": "2 Kings 18:22",
            "text": "Vagy azt akarjátok nékem mondani: Mi az Úrban, a mi Istenünkben bízunk; hát nem ez-é az, a kinek magaslatait és oltárait lerontotta Ezékiás, és mind Júdának, mind Jeruzsálemnek megparancsolta: Ez oltár előtt imádkozzatok Jeruzsálemben? "
        },
        {
            "chapter": 18,
            "verse": 23,
            "name": "2 Kings 18:23",
            "text": "Nosza, fogadj hát az én urammal, Assiria királyával: Én néked kétezer lovat adok, ha tudsz reájok adni annyi lovast."
        },
        {
            "chapter": 18,
            "verse": 24,
            "name": "2 Kings 18:24",
            "text": "Hogy verhetnél hát vissza az én uram legkisebb hadnagyai közül csak egyet is, és hogyan bízhatol Égyiptomhoz a szekerek és a lovagok miatt? "
        },
        {
            "chapter": 18,
            "verse": 25,
            "name": "2 Kings 18:25",
            "text": "Vajjon az Úr tudta nélkül jöttem-é fel e hely ellen, hogy azt elveszessem? Az Úr mondotta nékem: Menj fel e föld ellen, és veszesd el azt!"
        },
        {
            "chapter": 18,
            "verse": 26,
            "name": "2 Kings 18:26",
            "text": "És monda Eliákim, a Hilkia fia, és Sebna és Joákh Rabsakénak: Beszélj, kérlek, a te szolgáiddal siriai nyelven, mert jól értjük; és ne beszélj velünk zsidóul e nép füle hallatára, a mely a kőfalon van."
        },
        {
            "chapter": 18,
            "verse": 27,
            "name": "2 Kings 18:27",
            "text": "És felele nékik Rabsaké: Vajjon a te uradhoz, vagy te hozzád küldött-é engem az én uram, hogy elmondjam e dolgokat, avagy nem inkább e férfiakhoz-é, a kik a kőfalon ülnek, hogy azután veletek együtt egyék meg a saját ganéjokat, és igyák meg a saját vizeletöket? "
        },
        {
            "chapter": 18,
            "verse": 28,
            "name": "2 Kings 18:28",
            "text": "És oda állott Rabsaké, és hangosan kezdett zsidóul beszélni, mondván: Halljátok meg a királynak, Assiria nagy királyának beszédit!"
        },
        {
            "chapter": 18,
            "verse": 29,
            "name": "2 Kings 18:29",
            "text": "Azt mondja a király: Meg ne csaljon titeket Ezékiás; mert nem szabadíthat meg titeket az ő kezéből."
        },
        {
            "chapter": 18,
            "verse": 30,
            "name": "2 Kings 18:30",
            "text": "És ne biztasson titeket Ezékiás az Úrral, ezt mondván: Kétség nélkül megszabadít minket az Úr, és nem adatik e város az assiria király kezébe. "
        },
        {
            "chapter": 18,
            "verse": 31,
            "name": "2 Kings 18:31",
            "text": "Ne hallgassatok Ezékiásra; mert így szól Assiria királya: Békéljetek meg velem, és jőjjetek ki hozzám, és kiki egyék az ő szőlőjéből és fügefájáról, és igyék az ő kútjának vizéből; "
        },
        {
            "chapter": 18,
            "verse": 32,
            "name": "2 Kings 18:32",
            "text": "Míg eljövök és elviszlek titeket a ti földetekhez hasonló földre, gabonás és boros földre, kenyeres és szőlős földre, olajfás, és mézes földre, hogy élhessetek és meg ne haljatok. Ne higyjetek Ezékiásnak, mert félrevezet benneteket, mikor azt mondja: Az Úr megszabadít minket!"
        },
        {
            "chapter": 18,
            "verse": 33,
            "name": "2 Kings 18:33",
            "text": "Vajjon megszabadították-é a pogányok istenei, mindenik a maga földjét Assiria királyának kezéből? "
        },
        {
            "chapter": 18,
            "verse": 34,
            "name": "2 Kings 18:34",
            "text": "Hol vannak Hámátnak és Arphádnak istenei? Hol Sefárvaimnak, Hénának és Hivvának istenei? És Samariát is megszabadították-é az én kezemből? "
        },
        {
            "chapter": 18,
            "verse": 35,
            "name": "2 Kings 18:35",
            "text": "Kicsoda a földön való minden istenek közül, a ki megszabadíthatta volna az ő földjét az én kezemből, hogy az Úr is kiszabadíthatná Jeruzsálemet az én kezemből? "
        },
        {
            "chapter": 18,
            "verse": 36,
            "name": "2 Kings 18:36",
            "text": "De a nép csak hallgatott, és nem felelt néki csak egy igét sem; mert a király megparancsolta volt, mondván: Ne feleljetek néki."
        },
        {
            "chapter": 18,
            "verse": 37,
            "name": "2 Kings 18:37",
            "text": "És elment Eliákim, a Hilkia fia, a király házának gondviselője, és Sebna, az íródeák, és Joákh, az Asáf fia, az emlékíró, Ezékiáshoz megszaggatott ruhákban, és elmondák néki Rabsaké beszédit.  "
        }
    ]
}