{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 12,
    "book_name": "2 Kings",
    "chapter": 9,
    "name": "2 Kings 9",
    "verses": [
        {
            "chapter": 9,
            "verse": 1,
            "name": "2 Kings 9:1",
            "text": " Elizeus próféta pedig szólíta egyet a próféták fiai közül, és monda néki: Övezd fel derekadat, és vedd kezedbe e korsócska olajat, és menj el Rámóth Gileádba."
        },
        {
            "chapter": 9,
            "verse": 2,
            "name": "2 Kings 9:2",
            "text": "És menj be oda, és nézd meg, hol van Jéhu, Josafátnak, a Nimsi fiának fia. Mikor pedig oda érsz, költsd fel őt az ő atyjafiai közül, és vidd be a belső kamarába,"
        },
        {
            "chapter": 9,
            "verse": 3,
            "name": "2 Kings 9:3",
            "text": "És vedd elő e korsócska olajat, és töltsd az ő fejére, ezt mondván: Azt mondja az Úr: Téged kentelek királylyá Izráelen! És az ajtót kinyitván, fuss el, és semmit ott ne időzz. "
        },
        {
            "chapter": 9,
            "verse": 4,
            "name": "2 Kings 9:4",
            "text": "És elment az ifjú, a próféta tanítványa, Rámóth Gileádba."
        },
        {
            "chapter": 9,
            "verse": 5,
            "name": "2 Kings 9:5",
            "text": "És mikor bement, ímé a seregek fejedelmei ott ültek együtt, és ő monda: Beszédem volna veled, fejedelem! És monda Jéhu: Kivel volna beszéded ennyiőnk közül? És monda: Te veled, fejedelem!"
        },
        {
            "chapter": 9,
            "verse": 6,
            "name": "2 Kings 9:6",
            "text": "Felkele azért, és bement a házba, és fejére tölté az olajat, és monda néki: Azt mondja az Úr, Izráel Istene: Királylyá kentelek téged az Úrnak népén, az Izráelen, "
        },
        {
            "chapter": 9,
            "verse": 7,
            "name": "2 Kings 9:7",
            "text": "Hogy elveszítsed Akhábnak, a te uradnak háznépét; mert bosszút állok az én szolgáimnak, a prófétáknak véréért, és mind az Úr szolgáinak véréért Jézabelen. "
        },
        {
            "chapter": 9,
            "verse": 8,
            "name": "2 Kings 9:8",
            "text": "És kivész egészen az Akháb háza, és kigyomlálom mind az Akhábhoz tartozókat, még az ebet is, mind a berekesztettet, mind az elhagyottat Izráelben; "
        },
        {
            "chapter": 9,
            "verse": 9,
            "name": "2 Kings 9:9",
            "text": "És olyanná teszem az Akháb házát, mint Jeroboámnak, a Nébát fiának házát, és mint Baasának, az Ahija fiának házát. "
        },
        {
            "chapter": 9,
            "verse": 10,
            "name": "2 Kings 9:10",
            "text": "Jézabelt pedig az ebek eszik meg Jezréel mezején, és nem lesz, a ki eltemesse őt. És kinyitván az ajtót, elfutott. "
        },
        {
            "chapter": 9,
            "verse": 11,
            "name": "2 Kings 9:11",
            "text": "És mikor Jéhu kiment az ő urának szolgáihoz, mondának néki: Békességes-é a dolog? Miért jött e bolond hozzád? És felele nékik: Hiszen ismeritek ez embert és az ő beszédét! "
        },
        {
            "chapter": 9,
            "verse": 12,
            "name": "2 Kings 9:12",
            "text": "És mondának: Hazugság! Mondd meg az igazat. És monda: Így s így szóla nékem, mondván: Azt mondja az Úr: Királylyá kentelek téged Izráelen."
        },
        {
            "chapter": 9,
            "verse": 13,
            "name": "2 Kings 9:13",
            "text": "Akkor nagy sietséggel kiki mind vevé az ő ruháját, és alája terítették a grádics felső részére és megfuvaták a harsonákat, és kikiálták: Jéhu uralkodik!"
        },
        {
            "chapter": 9,
            "verse": 14,
            "name": "2 Kings 9:14",
            "text": "Így ütött pártot Jéhu, Josafátnak, a Nimsi fiának fia, Jórám ellen. Jórám pedig ott táborozott volt Rámóth Gileád alatt az egész Izráellel, Hazáel, Siria királya ellen. "
        },
        {
            "chapter": 9,
            "verse": 15,
            "name": "2 Kings 9:15",
            "text": "De visszatért volt Jórám király, hogy magát Jezréelben gyógyíttassa a sebekből, a melyeket a Siriabeliek ütöttek rajta, mikor Hazáel, Siria királya ellen harczolt. És monda Jéhu: Ha néktek is úgy tetszik, ne engedjetek senkit kimenni a városból, a ki elmenjen és hírül vigye ezt Jezréelbe."
        },
        {
            "chapter": 9,
            "verse": 16,
            "name": "2 Kings 9:16",
            "text": "És befogatott Jéhu, és elment Jezréelbe, a hol Jórám feküdt, és a hova Akházia is, a Júda királya lement volt, hogy meglátogassa Jórámot. "
        },
        {
            "chapter": 9,
            "verse": 17,
            "name": "2 Kings 9:17",
            "text": "Mikor pedig az őrálló, a ki Jezréelben a tornyon állott, meglátta Jéhu seregét, hogy jő, monda: Valami sereget látok. Akkor monda Jórám: Válaszsz egy lovast és küldj eléjök, és mondja ezt: Békességes-é a dolog?"
        },
        {
            "chapter": 9,
            "verse": 18,
            "name": "2 Kings 9:18",
            "text": "És oda lovagolt a lovas eléjük, és monda: Azt kérdi a király: Békességes-é a dolog? Felele Jéhu: Mi gondod van a békességgel? Kerülj a hátam mögé. Megjelenté pedig ezt az őrálló, mondván: Hozzájok ment ugyan a követ; de nem tért vissza. "
        },
        {
            "chapter": 9,
            "verse": 19,
            "name": "2 Kings 9:19",
            "text": "Akkor elküldött egy másik lovast, a ki hozzájok ment, és monda: Azt kérdi a király: Békességes-é a dolog? Felele Jéhu: Mi gondod van a békességgel? Kerülj a hátam mögé. "
        },
        {
            "chapter": 9,
            "verse": 20,
            "name": "2 Kings 9:20",
            "text": "Hírül adá ezt is az őrálló, mondván: Hozzájok ment ugyan; de nem jött vissza. De a hajtás olyan, mint Jéhunak, a Nimsi fiának hajtása; mert mint egy őrült, úgy hajt."
        },
        {
            "chapter": 9,
            "verse": 21,
            "name": "2 Kings 9:21",
            "text": "Akkor monda Jórám: Fogjatok be! És befogván az ő szekerét, kiméne Jórám, az Izráel királya, és Akházia, a Júda királya, mindenik a maga szekerén, Jéhu eleibe, és a Jezréelbeli Nábót mezején találkoztak vele. "
        },
        {
            "chapter": 9,
            "verse": 22,
            "name": "2 Kings 9:22",
            "text": "És mikor meglátta Jórám Jéhut, monda: Békességes-é a dolog, Jéhu? Felele ő: Mit békesség?! Mikor Jézabelnek, a te anyádnak paráznasága és varázslása mindig nagyobb lesz! "
        },
        {
            "chapter": 9,
            "verse": 23,
            "name": "2 Kings 9:23",
            "text": "Akkor megfordítá Jórám az ő kezét és futni kezde, és monda Akháziának: Árulás ez, Akházia?"
        },
        {
            "chapter": 9,
            "verse": 24,
            "name": "2 Kings 9:24",
            "text": "Jéhu pedig meghúzván az ívét, Jórámot hátba lövé a lapoczkák között úgy, hogy a szívén ment át a nyíl, és lerogyott a szekérben."
        },
        {
            "chapter": 9,
            "verse": 25,
            "name": "2 Kings 9:25",
            "text": "És monda Bidkárnak, az ő hadnagyának: Fogd meg és vesd a Jezréelbeli Nábót mezejére; mert emlékezz csak vissza, mikor mi, én és te, ketten az ő atyja, Akháb után lovagoltunk, és az Úr ő felőle ezt a fenyegetést mondotta:"
        },
        {
            "chapter": 9,
            "verse": 26,
            "name": "2 Kings 9:26",
            "text": "Bizonyára megkeresem a Nábót vérét és az ő fiainak vérét, a melyet tegnap láttam, azt mondja az Úr: Azért megfizetek néked ezen a szántóföldön, azt mondja az Úr: Most azért fogjad őt, és vesd a szántóföldre, az Úr beszéde szerint. "
        },
        {
            "chapter": 9,
            "verse": 27,
            "name": "2 Kings 9:27",
            "text": "Akházia pedig, a Júda királya, mikor látta ezt, futni kezde a kert házának útján; de Jéhu utána menvén, monda: Ezt is vágjátok le a szekérben és megsebesíték őt a Gúr hágójánál, a mely Jibleám mellett van; és ő Megiddóba menekülvén, ott meghalt. "
        },
        {
            "chapter": 9,
            "verse": 28,
            "name": "2 Kings 9:28",
            "text": "És az ő szolgái elvitték őt szekéren Jeruzsálembe, és eltemették az ő sirboltjába az ő atyáival a Dávid városában."
        },
        {
            "chapter": 9,
            "verse": 29,
            "name": "2 Kings 9:29",
            "text": "Akházia pedig uralkodni kezdett Júdában Jórámnak, az Akháb fiának tizenegyedik esztendejében."
        },
        {
            "chapter": 9,
            "verse": 30,
            "name": "2 Kings 9:30",
            "text": "És mikor Jéhu Jezréelbe ment és Jézabel ezt meghallotta, arczát megékesíté kenettel, felékesítette fejét, és kitámaszkodott az ablakon."
        },
        {
            "chapter": 9,
            "verse": 31,
            "name": "2 Kings 9:31",
            "text": "És mikor Jéhu bevonult a kapun, monda: Békesség van-é, óh Zimri! uradnak gyilkosa? "
        },
        {
            "chapter": 9,
            "verse": 32,
            "name": "2 Kings 9:32",
            "text": "Ő pedig feltekintve az ablakra, monda: Ki van ott velem? Ki? És alátekintett két vagy három főember."
        },
        {
            "chapter": 9,
            "verse": 33,
            "name": "2 Kings 9:33",
            "text": "És monda azoknak: Vessétek alá őt. És aláveték, és az ő vére szétfrecskendezett a falra és a lovakra, és eltapodtatá őt."
        },
        {
            "chapter": 9,
            "verse": 34,
            "name": "2 Kings 9:34",
            "text": "Bemenvén pedig oda, evett és ivott, és monda: Nézzetek utána annak az átkozottnak és temessétek el; hiszen mégis csak király leánya. "
        },
        {
            "chapter": 9,
            "verse": 35,
            "name": "2 Kings 9:35",
            "text": "De mikor kimentek, hogy eltemetnék őt, már semmit sem találtak belőle, csak a koponyáját, a lábait és a keze fejeit."
        },
        {
            "chapter": 9,
            "verse": 36,
            "name": "2 Kings 9:36",
            "text": "És visszamenvén, megmondák néki, és ő monda: Ez az Úr beszéde, a melyet szólott az ő szolgája, Thesbites Illés által, mondván: Az ebek eszik meg Jézabel testét a Jezréel földén, "
        },
        {
            "chapter": 9,
            "verse": 37,
            "name": "2 Kings 9:37",
            "text": "És olyan lesz Jezréel földjén a Jézabel teste, mint a mezőn a ganéj, úgy, hogy senki meg nem mondhatja: Ez Jézabel!  "
        }
    ]
}