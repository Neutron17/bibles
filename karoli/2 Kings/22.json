{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 12,
    "book_name": "2 Kings",
    "chapter": 22,
    "name": "2 Kings 22",
    "verses": [
        {
            "chapter": 22,
            "verse": 1,
            "name": "2 Kings 22:1",
            "text": " Nyolcz esztendős volt Jósiás, mikor uralkodni kezdett, és harminczegy esztendeig uralkodott Jeruzsálemben; az ő anyjának neve Jédida, a Boskátból való Adaja leánya. "
        },
        {
            "chapter": 22,
            "verse": 2,
            "name": "2 Kings 22:2",
            "text": "És kedves dolgot cselekedék az Úr szemei előtt, és járt az ő atyjának, Dávidnak minden útaiban, és nem tért el sem jobbra, sem balra. "
        },
        {
            "chapter": 22,
            "verse": 3,
            "name": "2 Kings 22:3",
            "text": "És történt Jósiás király tizennyolczadik esztendejében, elküldte a király Sáfánt, Asaliának, a Messullám fiának fiát, az íródeákot, az Úr házához, mondván:"
        },
        {
            "chapter": 22,
            "verse": 4,
            "name": "2 Kings 22:4",
            "text": "Menj fel Hilkiához, a főpaphoz, és számlálják meg az Úr házába begyült pénzt, a melyet gyűjtöttek az ajtóőrizők a néptől."
        },
        {
            "chapter": 22,
            "verse": 5,
            "name": "2 Kings 22:5",
            "text": "És adják azt az Úr házában való mívesek pallérainak kezébe, hogy adják a munkásoknak, a kik az Úrnak házán dolgoznak, hogy a háznak romlásait kijavítsák;"
        },
        {
            "chapter": 22,
            "verse": 6,
            "name": "2 Kings 22:6",
            "text": "Az ácsoknak, az építőknek és a kőmíveseknek, hogy fákat és faragott köveket vásároljanak a ház kijavítására. "
        },
        {
            "chapter": 22,
            "verse": 7,
            "name": "2 Kings 22:7",
            "text": "De számadást nem kell tőlök venni a pénzről, a mely kezökbe adatik, mert ők azt becsülettel végzik.  "
        },
        {
            "chapter": 22,
            "verse": 8,
            "name": "2 Kings 22:8",
            "text": " És monda Hilkia, a főpap, Sáfánnak, az íródeáknak: Megtaláltam a törvénykönyvet az Úr házában. És Hilkia oda adta a könyvet Sáfánnak, hogy olvassa el azt. "
        },
        {
            "chapter": 22,
            "verse": 9,
            "name": "2 Kings 22:9",
            "text": "És elméne Sáfán, az íródeák, a királyhoz, és megvivé a királynak a választ, és monda: A te szolgáid egybeszedék a pénzt, a mely a házban találtatott, és oda adták azt az Úr házában munkálkodók pallérainak kezébe."
        },
        {
            "chapter": 22,
            "verse": 10,
            "name": "2 Kings 22:10",
            "text": "És megmondá Sáfán, az íródeák, a királynak, mondván: Egy könyvet adott nékem Hilkia pap. És felolvasá azt Sáfán a király előtt."
        },
        {
            "chapter": 22,
            "verse": 11,
            "name": "2 Kings 22:11",
            "text": "Mikor pedig hallotta a király a törvény könyvének beszédit, megszaggatá az ő ruháit. "
        },
        {
            "chapter": 22,
            "verse": 12,
            "name": "2 Kings 22:12",
            "text": "És megparancsolta a király Hilkia papnak és Ahikámnak, a Sáfán fiának, és Akbórnak, a Mikája fiának, és Sáfánnak, az íródeáknak, és Asájának, a király szolgájának, mondván:"
        },
        {
            "chapter": 22,
            "verse": 13,
            "name": "2 Kings 22:13",
            "text": "Menjetek el, kérdezzétek meg az Urat én érettem és a népért és az egész Júdáért, e könyvnek beszédei felől, a mely megtaláltatott; mert nagy az Úr haragja, mely felgerjedett ellenünk, mivel a mi atyáink nem engedelmeskedtek e könyv beszédeinek, hogy cselekedtek volna mindent úgy, a mint megíratott nékünk. "
        },
        {
            "chapter": 22,
            "verse": 14,
            "name": "2 Kings 22:14",
            "text": " És elméne Hilkia pap és Ahikám, Akbór, Sáfán és Asája Hulda próféta asszonyhoz, Sallumnak, a Tikva fiának – a ki Harhásnak, a ruhák őrizőjének fia volt – feleségéhez, a ki Jeruzsálem más részében lakott, és beszéltek vele."
        },
        {
            "chapter": 22,
            "verse": 15,
            "name": "2 Kings 22:15",
            "text": "És monda nékik: Azt mondja az Úr, Izráel Istene: Mondjátok meg a férfiúnak, a ki titeket hozzám küldött;"
        },
        {
            "chapter": 22,
            "verse": 16,
            "name": "2 Kings 22:16",
            "text": "Ezt mondja az Úr: Ímé én veszedelmet hozok e helyre és e helyen lakozókra, a könyv minden beszédei szerint, a melyet olvasott a Júda királya; "
        },
        {
            "chapter": 22,
            "verse": 17,
            "name": "2 Kings 22:17",
            "text": "Mert elhagytak engem, és idegen isteneknek áldoztak jóillattal, hogy engem haragra indítsanak az ő kezöknek minden csinálmányával: azért felgerjed az én haragom e hely ellen, és meg sem oltatik."
        },
        {
            "chapter": 22,
            "verse": 18,
            "name": "2 Kings 22:18",
            "text": "A Júda királyának pedig, a ki elküldött titeket, hogy megkérdezzétek az Urat, ezt mondjátok: Azt mondja az Úr, Izráel Istene: Mivelhogy e beszédekre, a melyeket hallottál,"
        },
        {
            "chapter": 22,
            "verse": 19,
            "name": "2 Kings 22:19",
            "text": "Meglágyult a te szíved, és magadat megaláztad az Úr előtt, hallván azokat, a miket e hely és az ezen helyen lakók ellen szólottam, hogy pusztulássá és átokká lesznek, és megszaggattad a te ruháidat, és sírtál előttem; azért én is meghallgattalak, azt mondja az Úr."
        },
        {
            "chapter": 22,
            "verse": 20,
            "name": "2 Kings 22:20",
            "text": "Azért ímé én téged a te atyáidhoz gyűjtelek, és a te sírodba békességgel visznek téged, és meg nem látják a te szemeid azt a nagy veszedelmet, a melyet én e helyre hozok. És megvitték a királynak a választ.   "
        }
    ]
}