{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 12,
    "book_name": "2 Kings",
    "chapter": 17,
    "name": "2 Kings 17",
    "verses": [
        {
            "chapter": 17,
            "verse": 1,
            "name": "2 Kings 17:1",
            "text": " Akháznak, a Júda királyának tizenkettedik esztendejében kezdett uralkodni Hóseás, az Ela fia, Samariában Izráelen, kilencz esztendeig."
        },
        {
            "chapter": 17,
            "verse": 2,
            "name": "2 Kings 17:2",
            "text": "És gonoszul cselekedék az Úr szemei előtt; de nem annyira, mint Izráel ama királyai, a kik előtte éltek."
        },
        {
            "chapter": 17,
            "verse": 3,
            "name": "2 Kings 17:3",
            "text": "Ez ellen jött fel Salmanassár, Assiria királya, és szolgájává lett Hóseás, és adót fizetett néki. "
        },
        {
            "chapter": 17,
            "verse": 4,
            "name": "2 Kings 17:4",
            "text": "De mikor Assiria királya megtudta, hogy Hóseás pártot ütött ellene és követeket küldött Suához, Égyiptom királyához, az évenkénti adót pedig nem küldötte meg Assiria királyának: elfogatta őt Assiria királya és börtönbe vetette."
        },
        {
            "chapter": 17,
            "verse": 5,
            "name": "2 Kings 17:5",
            "text": "És felméne az assiriai király az egész ország ellen, és feljövén Samaria ellen, azt három esztendeig ostromolta."
        },
        {
            "chapter": 17,
            "verse": 6,
            "name": "2 Kings 17:6",
            "text": "És Hóseásnak kilenczedik esztendejében bevette Assiria királya Samariát, és elhurczolta az Izráelt Assiriába; és Halában és Háborban a Gózán folyó mellett, és a Médek városaiban telepítette le őket.  "
        },
        {
            "chapter": 17,
            "verse": 7,
            "name": "2 Kings 17:7",
            "text": " Ez pedig azért történt, mert az Izráel fiai vétkeztek az Úr ellen, az ő Istenök ellen, a ki őket kihozta Égyiptom földéből, a Faraónak, az égyiptomi királynak kezéből, és idegen isteneket tiszteltek. "
        },
        {
            "chapter": 17,
            "verse": 8,
            "name": "2 Kings 17:8",
            "text": "És jártak a pogányok szerzésekben, a kiket az Úr kiűzött volt az Izráel fiai elől, és úgy cselekedtek, mint az Izráel királyai. "
        },
        {
            "chapter": 17,
            "verse": 9,
            "name": "2 Kings 17:9",
            "text": "És alattomban oly dolgokat cselekedtek az Izráel fiai, a melyek ellenére voltak az Úrnak, az ő Istenöknek, és építettek magoknak magaslatokat minden városaikban, az őrtornyoktól a kerített városokig. "
        },
        {
            "chapter": 17,
            "verse": 10,
            "name": "2 Kings 17:10",
            "text": "És emeltek magoknak faragott képeket és Aserákat minden magas halmokon és minden zöld fa alatt. "
        },
        {
            "chapter": 17,
            "verse": 11,
            "name": "2 Kings 17:11",
            "text": "És ott tömjéneztek minden magaslaton, mint a pogányok, a kiket az Úr kiűzött volt előlök, és gonosz dolgokat cselekedtek, a melyekkel az Urat haragra indították."
        },
        {
            "chapter": 17,
            "verse": 12,
            "name": "2 Kings 17:12",
            "text": "És a bálványoknak szolgáltak, a kik felől az Úr azt parancsolta volt nékik: Ezt ne cselekedjétek. "
        },
        {
            "chapter": 17,
            "verse": 13,
            "name": "2 Kings 17:13",
            "text": "És mikor bizonyságot tett az Úr Izráelben és Júdában minden prófétája és minden látnoka által, ezt mondván: Térjetek meg a ti gonosz útaitokról, és őrizzétek meg az én parancsolataimat és rendeléseimet, az egész törvény szerint, a melyet parancsoltam a ti atyáitoknak; és a melyet ti hozzátok küldöttem az én szolgáim, a próféták által: "
        },
        {
            "chapter": 17,
            "verse": 14,
            "name": "2 Kings 17:14",
            "text": "Akkor nem engedelmeskedtek, hanem megkeményítették az ő nyakokat atyáik makacssága szerint, a kik nem hittek az Úrban, az ő Istenökben. "
        },
        {
            "chapter": 17,
            "verse": 15,
            "name": "2 Kings 17:15",
            "text": "Sőt megvetették az ő rendeléseit és szövetségét, a melyet atyáikkal kötött, és az ő bizonyságtételeit, a melyekkel megintette őket, és hiábavalóságot követvén, magok is hiábavalókká lettek, és a körültök való pogányok után indultak, a kik felől pedig azt parancsolta nékik az Úr, hogy azokat ne utánozzák. "
        },
        {
            "chapter": 17,
            "verse": 16,
            "name": "2 Kings 17:16",
            "text": "És elhagyták az Úrnak, az ő Istenöknek minden parancsolatját, és öntött képeket csináltak magoknak, két borjút és készítettek Aserát, és meghajlottak az ég minden seregei előtt, és a Baált tisztelték. "
        },
        {
            "chapter": 17,
            "verse": 17,
            "name": "2 Kings 17:17",
            "text": "És átvitték fiaikat és leányaikat a tűzön, jövendőket mondtak és varázslást űztek, és magokat teljesen eladták a bűnnek az Úr bosszantására. "
        },
        {
            "chapter": 17,
            "verse": 18,
            "name": "2 Kings 17:18",
            "text": "Azért igen megharaguvék az Úr Izráelre, és elveté őt színe elől; és semmi nem maradt meg, hanem csak a Júda nemzetsége egyedül. "
        },
        {
            "chapter": 17,
            "verse": 19,
            "name": "2 Kings 17:19",
            "text": "Sőt még a Júda sem őrizte meg az Úrnak, az ő Istenének parancsolatait, hanem az Izráel szerzésiben jártak, úgy cselekedvén, mint azok. "
        },
        {
            "chapter": 17,
            "verse": 20,
            "name": "2 Kings 17:20",
            "text": "Elidegenült azért az Úr az egész Izráel magvától, és megsanyargatta őket, és a kóborlók kezébe adta őket, mígnem mind elvetette az ő szemei elől; "
        },
        {
            "chapter": 17,
            "verse": 21,
            "name": "2 Kings 17:21",
            "text": "Mert elszakasztotta Izráelt a Dávid házától, és királylyá tevék Jeroboámot, a Nébát fiát. És Jeroboám elcsalta az Izráelt az Úrtól, és igen nagy vétekbe ejtette őket. "
        },
        {
            "chapter": 17,
            "verse": 22,
            "name": "2 Kings 17:22",
            "text": "És az Izráel fiai követték Jeroboám minden bűnét, a melyeket elkövetett, és nem távoztak el azoktól; "
        },
        {
            "chapter": 17,
            "verse": 23,
            "name": "2 Kings 17:23",
            "text": "Míglen elveté az Úr az ő színe elől az Izráelt, a mint megmondotta minden ő szolgái, a próféták által. Így hurczoltatott el fogságra az Izráel az ő földéből Assiriába mind e mai napig.  "
        },
        {
            "chapter": 17,
            "verse": 24,
            "name": "2 Kings 17:24",
            "text": " És más népet telepített be Assiria királya Babilóniából, Kutából, Avából, Hámátból és Sefárvaimból, és beszállítá őket Samaria városaiba az Izráel fiai helyett, a kik birtokba vették Samariát, és annak városaiban laktak. "
        },
        {
            "chapter": 17,
            "verse": 25,
            "name": "2 Kings 17:25",
            "text": "És történt ott lakásuk kezdetén, hogy nem az Urat félték, és az Úr oroszlánokat bocsátott reájok, a melyek többet megöltek közülök. "
        },
        {
            "chapter": 17,
            "verse": 26,
            "name": "2 Kings 17:26",
            "text": "Mondának azért Assiria királyának: A pogányok, a kiket ide hoztál és Samaria városaiba telepítettél, nem tudják e föld Istene tiszteletének módját, azért oroszlánokat bocsátott az rájok, a melyek megölik őket, mert nem tudják e föld Istene tiszteletének módját."
        },
        {
            "chapter": 17,
            "verse": 27,
            "name": "2 Kings 17:27",
            "text": "Parancsola azért Assiria királya, mondván: Vigyetek oda egyet a papok közül, a kiket onnét elhoztatok, a ki menjen el és lakjék ott, és tanítsa meg őket ama föld Istene tiszteletének módjára."
        },
        {
            "chapter": 17,
            "verse": 28,
            "name": "2 Kings 17:28",
            "text": "És elméne egy a papok közül, a kiket Samariából elvittek volt, és lakék Béthelben, és megtanította őket, hogy mikép tiszteljék az Urat. "
        },
        {
            "chapter": 17,
            "verse": 29,
            "name": "2 Kings 17:29",
            "text": "De azért mindenik nép külön isteneket csinált magának, és behelyezték azokat a magaslatok házaiba, a melyeket a Samaritánusok építettek, mindenik nemzetség a maga városában, a melyben lakott."
        },
        {
            "chapter": 17,
            "verse": 30,
            "name": "2 Kings 17:30",
            "text": "A Babilonból való férfiak csinálták a Sukkót-Benótot, a Kutból való férfiak csinálták a Nérgelt, és a Hámátból való férfiak az Asimát csinálták;"
        },
        {
            "chapter": 17,
            "verse": 31,
            "name": "2 Kings 17:31",
            "text": "A Háveusok pedig a Nibeházt és a Tartákot csinálták, míg a Sefárvaimbeliek tűzzel égették meg az ő magzatjaikat az Adraméleknek és Anaméleknek, a Sefárvaimbeliek isteneinek. "
        },
        {
            "chapter": 17,
            "verse": 32,
            "name": "2 Kings 17:32",
            "text": "De miután az Urat is tisztelték, a magaslatokra papokat állítottak a maguk tömegéből, a kik ő érettök áldoztak a magaslatok házaiban."
        },
        {
            "chapter": 17,
            "verse": 33,
            "name": "2 Kings 17:33",
            "text": "Így tisztelték az Urat és szolgálták az ő isteneiket is, ama népek szokása szerint, a kik közül elhozták volt őket."
        },
        {
            "chapter": 17,
            "verse": 34,
            "name": "2 Kings 17:34",
            "text": "És mind e mai napig az ő régi szokásuk szerint cselekesznek; nem tisztelik igazán az Urat, és nem cselekesznek az ő rendeléseik és szokásuk szerint, sem pedig ama törvény és parancsolat szerint, a melyet az Úr parancsolt a Jákób fiainak, a kiknek az Izráel nevet adta. "
        },
        {
            "chapter": 17,
            "verse": 35,
            "name": "2 Kings 17:35",
            "text": "És a kikkel az Úr szövetséget kötött, és megparancsolta nékik, mondván: Ne tiszteljetek idegen isteneket, és ne imádjátok őket, és ne szolgáljatok és ne áldozzatok nékik;"
        },
        {
            "chapter": 17,
            "verse": 36,
            "name": "2 Kings 17:36",
            "text": "Hanem csak az Urat tiszteljétek, őt imádjátok és néki áldozzatok, a ki titeket kihozott az Égyiptom földéből nagy erővel és kinyújtott karral. "
        },
        {
            "chapter": 17,
            "verse": 37,
            "name": "2 Kings 17:37",
            "text": "És őrizzétek meg az ő rendeléseit, ítéleteit, törvényét és parancsolatját, a melyeket megírt néktek, azokat cselekedvén minden időben, és idegen isteneket ne tiszteljetek;"
        },
        {
            "chapter": 17,
            "verse": 38,
            "name": "2 Kings 17:38",
            "text": "És el ne felejtkezzetek a kötésről, a melyet veletek tettem, és ne tiszteljetek idegen isteneket;"
        },
        {
            "chapter": 17,
            "verse": 39,
            "name": "2 Kings 17:39",
            "text": "Hanem az Urat tiszteljétek, a ti Isteneteket, és ő megszabadít titeket minden ellenségetek kezéből."
        },
        {
            "chapter": 17,
            "verse": 40,
            "name": "2 Kings 17:40",
            "text": "De ezek nem engedelmeskedtek, hanem előbbi szokásaik szerint cselekedtek. "
        },
        {
            "chapter": 17,
            "verse": 41,
            "name": "2 Kings 17:41",
            "text": "Így tisztelték ezek a pogányok az Urat és szolgálták az ő bálványaikat, és így cselekedtek az ő fiaik és unokáik is, a mint az ő eleik cselekedtek, mind e mai napig.   "
        }
    ]
}