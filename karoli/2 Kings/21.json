{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 12,
    "book_name": "2 Kings",
    "chapter": 21,
    "name": "2 Kings 21",
    "verses": [
        {
            "chapter": 21,
            "verse": 1,
            "name": "2 Kings 21:1",
            "text": " Manasse tizenkét esztendős volt, mikor uralkodni kezdett, és ötvenöt esztendeig uralkodott Jeruzsálemben, és az ő anyjának Hefsiba volt a neve. "
        },
        {
            "chapter": 21,
            "verse": 2,
            "name": "2 Kings 21:2",
            "text": "És gonoszul cselekedék az Úr szemei előtt, a pogányok útálatossága szerint, a kiket az Úr kiűzött volt az Izráel fiai elől:"
        },
        {
            "chapter": 21,
            "verse": 3,
            "name": "2 Kings 21:3",
            "text": "Mert újra megépítette a magaslatokat, a melyeket Ezékiás, az ő atyja lerontott, és oltárokat emelt a Baálnak, és állított Aserát, mint a hogy Akháb, az Izráel királya cselekedett volt, és imádta az összes mennyei seregeket és azoknak szolgált. "
        },
        {
            "chapter": 21,
            "verse": 4,
            "name": "2 Kings 21:4",
            "text": "És oltárokat is épített az Úr házában, a mely felől azt mondotta volt az Úr: Jeruzsálemben helyheztetem az én nevemet! "
        },
        {
            "chapter": 21,
            "verse": 5,
            "name": "2 Kings 21:5",
            "text": "Oltárokat épített az egész mennyei seregnek, az Úr házának mind a két pitvarában. "
        },
        {
            "chapter": 21,
            "verse": 6,
            "name": "2 Kings 21:6",
            "text": "És átvivé a fiát a tűzön, és igézést és jegymagyarázást űzött és ördöngösöket és titokfejtőket tartott; sok gonosz dolgot cselekedék az Úr szemei előtt, hogy őt haragra ingerelje. "
        },
        {
            "chapter": 21,
            "verse": 7,
            "name": "2 Kings 21:7",
            "text": "És az Asera-bálványt, a melyet készített, bevitte abba a házba, a mely felől azt mondotta volt az Úr Dávidnak és az ő fiának, Salamonnak: Ebben a házban és Jeruzsálemben, a melyet magamnak választottam Izráelnek minden nemzetségei közül, helyheztetem az én nevemet mindörökké; "
        },
        {
            "chapter": 21,
            "verse": 8,
            "name": "2 Kings 21:8",
            "text": "És ki nem mozdítom többé Izráel lábát erről a földről, a melyet adtam az ő eleiknek, ha szorgalmatosan az én parancsolatim szerint cselekesznek, és az egész törvény szerint, a melyet nékik Mózes, az én szolgám parancsolt. "
        },
        {
            "chapter": 21,
            "verse": 9,
            "name": "2 Kings 21:9",
            "text": "Ők azonban nem engedelmeskedtek, mert tévelygésbe ejté őket Manasse, hogy még gonoszabbul viseljék magokat azoknál a pogányoknál, a kiket az Úr kivesztett az Izráel fiai elől."
        },
        {
            "chapter": 21,
            "verse": 10,
            "name": "2 Kings 21:10",
            "text": "Akkor szóla az Úr az ő szolgái, a próféták által, mondván:"
        },
        {
            "chapter": 21,
            "verse": 11,
            "name": "2 Kings 21:11",
            "text": "Mivelhogy Manasse, Júda királya ezeket az útálatosságokat cselekedte, gonoszabb dolgokat cselekedvén mindazoknál, a melyeket az ő előtte való Emoreusok cselekedtek vala, és Júdát is vétekbe ejtette az ő bálványai által: "
        },
        {
            "chapter": 21,
            "verse": 12,
            "name": "2 Kings 21:12",
            "text": "Azért ezt mondja az Úr, Izráel Istene: Íme, én oly veszedelmet hozok Jeruzsálemre és Júdára, hogy mindenkinek, a ki azt hallja, megcsendül bele mind a két füle. "
        },
        {
            "chapter": 21,
            "verse": 13,
            "name": "2 Kings 21:13",
            "text": "És kiterjesztem Jeruzsálemre a Samaria mérő-zsinórját és az Akháb házának mértékét; és kitörlöm Jeruzsálemet, mint kitörlik a tálat, és kitörölve leborítják azt, "
        },
        {
            "chapter": 21,
            "verse": 14,
            "name": "2 Kings 21:14",
            "text": "És elhagyom az én örökségem maradékát, és adom őt ellenségei kezébe, és zsákmánya és ragadománya lesz minden ellenségeinek;"
        },
        {
            "chapter": 21,
            "verse": 15,
            "name": "2 Kings 21:15",
            "text": "Azért, mert gonoszul cselekedtek én előttem, és engem haragra ingerlettek az ő atyáiknak Égyiptomból való kijövetelök napjától fogva, mind e mai napig."
        },
        {
            "chapter": 21,
            "verse": 16,
            "name": "2 Kings 21:16",
            "text": "És Manasse nagyon sok ártatlan vért is ontott ki, úgy hogy Jeruzsálem minden felől megtelt vele, azon a vétkén kivül, a melylyel vétekbe ejtette Júdát, gonoszul cselekedvén az Úr szemei előtt. "
        },
        {
            "chapter": 21,
            "verse": 17,
            "name": "2 Kings 21:17",
            "text": "Manassénak egyéb dolgai pedig és minden cselekedetei és az ő vétke, a melyet cselekedett, vajjon nincsenek-é megírva a Júda királyainak krónika-könyvében? "
        },
        {
            "chapter": 21,
            "verse": 18,
            "name": "2 Kings 21:18",
            "text": "És elaluvék Manasse az ő atyáival, és eltemetteték az ő háza mellett lévő kertben, az Uzza kertjében, és az ő fia, Amon uralkodék helyette. "
        },
        {
            "chapter": 21,
            "verse": 19,
            "name": "2 Kings 21:19",
            "text": " Amon huszonkét esztendős volt, mikor uralkodni kezdett, és két esztendeig uralkodott Jeruzsálemben; az ő anyjának neve Mésullémet volt, a Jótbabeli Hárus leánya. "
        },
        {
            "chapter": 21,
            "verse": 20,
            "name": "2 Kings 21:20",
            "text": "És gonoszul cselekedék az Úr szemei előtt, a mint cselekedett Manasse, az ő atyja."
        },
        {
            "chapter": 21,
            "verse": 21,
            "name": "2 Kings 21:21",
            "text": "És tökéletesen azon az úton járt, a melyen járt volt az ő atyja, és szolgált a bálványoknak, a kiknek szolgált volt atyja, és azokat imádta. "
        },
        {
            "chapter": 21,
            "verse": 22,
            "name": "2 Kings 21:22",
            "text": "És elhagyta az Urat, atyái Istenét, és nem járt az Úrnak útában. "
        },
        {
            "chapter": 21,
            "verse": 23,
            "name": "2 Kings 21:23",
            "text": "És pártot ütöttek Amon ellen a maga szolgái, és megölték a királyt az ő házában."
        },
        {
            "chapter": 21,
            "verse": 24,
            "name": "2 Kings 21:24",
            "text": "De a föld népe levágta mindazokat, a kik pártot ütöttek volt Amon király ellen, és a föld népe királylyá tevé az ő fiát, Jósiást, helyette."
        },
        {
            "chapter": 21,
            "verse": 25,
            "name": "2 Kings 21:25",
            "text": "Amonnak egyéb dolgai pedig, a melyeket cselekedett, vajjon nincsenek-é megírva a Júda királyainak krónika-könyvében? "
        },
        {
            "chapter": 21,
            "verse": 26,
            "name": "2 Kings 21:26",
            "text": "És eltemeték őt az ő sírjába, Uzza kertjében, és fia, Jósiás lett a király ő helyette.   "
        }
    ]
}