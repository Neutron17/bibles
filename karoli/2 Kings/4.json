{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 12,
    "book_name": "2 Kings",
    "chapter": 4,
    "name": "2 Kings 4",
    "verses": [
        {
            "chapter": 4,
            "verse": 1,
            "name": "2 Kings 4:1",
            "text": " És kiálta egy asszony a próféták fiainak feleségei közül Elizeushoz, és monda: A te szolgád, az én férjem meghalt; te tudod, hogy a te szolgád félte az Urat. Eljött pedig a hitelező, hogy elvigye mind a két gyermekemet, hogy néki szolgái legyenek. "
        },
        {
            "chapter": 4,
            "verse": 2,
            "name": "2 Kings 4:2",
            "text": "Monda néki Elizeus: Mit cselekedjem veled? Mondd meg nékem, mi van a házadban? Monda az: A te szolgálóleányod házában nincs egyéb, csak egy korsó olaj. "
        },
        {
            "chapter": 4,
            "verse": 3,
            "name": "2 Kings 4:3",
            "text": "Akkor monda: Menj el, kérj ott kinn minden te szomszédidtól üres edényeket, de ne keveset;"
        },
        {
            "chapter": 4,
            "verse": 4,
            "name": "2 Kings 4:4",
            "text": "És menj be és zárkózzál be magad a te fiaiddal, és tölts az olajból mindenik edénybe, és a tele edényt állítsd félre."
        },
        {
            "chapter": 4,
            "verse": 5,
            "name": "2 Kings 4:5",
            "text": "És elment ő tőle, és bezárkózott az ő fiaival, azok hordták néki az edényeket, ő maga pedig csak töltögetett."
        },
        {
            "chapter": 4,
            "verse": 6,
            "name": "2 Kings 4:6",
            "text": "És mikor megtöltötte az edényeket, monda az ő fiának: Hozz ide még egy edényt. Felele az: Nincs több edény; és akkor megállott az olaj."
        },
        {
            "chapter": 4,
            "verse": 7,
            "name": "2 Kings 4:7",
            "text": "És elment, és elmondá ezt az Isten emberének. Az pedig monda: Menj el, add el az olajat, és fizesd ki hiteleződet; te pedig és a te fiaid éljetek a maradékából. "
        },
        {
            "chapter": 4,
            "verse": 8,
            "name": "2 Kings 4:8",
            "text": " És történt ebben az időben, hogy Elizeus Súnembe ment. Ott volt egy gazdag asszony, a ki tartóztatá őt, hogy nála egyék kenyeret. És lőn, hogy valamikor csak arra járt, betért oda, hogy kenyeret egyék. "
        },
        {
            "chapter": 4,
            "verse": 9,
            "name": "2 Kings 4:9",
            "text": "És monda az asszony a férjének: Ímé úgy veszem észre, hogy az az Isten embere, a ki szüntelen erre jár által, szent ember; "
        },
        {
            "chapter": 4,
            "verse": 10,
            "name": "2 Kings 4:10",
            "text": "Csináljunk, kérlek, egy kicsiny felházat, és tegyünk abba néki egy ágyat, asztalt, széket és gyertyatartót, hogy mikor hozzánk jön, hadd térjen oda. "
        },
        {
            "chapter": 4,
            "verse": 11,
            "name": "2 Kings 4:11",
            "text": "És történt egy napon, hogy oda ment Elizeus, és megszállott a felházban, és megpihent ott."
        },
        {
            "chapter": 4,
            "verse": 12,
            "name": "2 Kings 4:12",
            "text": "És monda Géházinak, az ő szolgájának: Hívd ide azt a Súnemitát. Előhívá azért azt, és eleibe álla. "
        },
        {
            "chapter": 4,
            "verse": 13,
            "name": "2 Kings 4:13",
            "text": "Megmondotta volt pedig néki: Mondd meg néki: Ímé nagy szorgalmatossággal szolgálsz nékünk, mit kivánsz, hogy cselekedjem veled? Nincs-é valami mondani valód a király előtt, vagy a sereg fővezére előtt? És monda az: Én az én nemzetségem között békességgel lakom."
        },
        {
            "chapter": 4,
            "verse": 14,
            "name": "2 Kings 4:14",
            "text": "Monda Elizeus: Mit lehetne tehát érette tennünk? Felele Géházi: Nincs fia és a férje vén ember."
        },
        {
            "chapter": 4,
            "verse": 15,
            "name": "2 Kings 4:15",
            "text": "És monda: Hívd ide! És a mikor oda hívta, megállott az ajtóban."
        },
        {
            "chapter": 4,
            "verse": 16,
            "name": "2 Kings 4:16",
            "text": "És monda Elizeus: Esztendő ilyenkorra fiút fogsz ölelni. És monda az: Ne, édes uram, Isten embere, ne mondj képtelen dolgot a te szolgálóleányodnak! "
        },
        {
            "chapter": 4,
            "verse": 17,
            "name": "2 Kings 4:17",
            "text": "És teherbe esék az asszony és fiat szült abban az időben, a melyet megmondott volt Elizeus."
        },
        {
            "chapter": 4,
            "verse": 18,
            "name": "2 Kings 4:18",
            "text": "De mikor megnőtt a gyermek, történt, hogy egy napon kiment az ő atyjához, az aratókhoz,"
        },
        {
            "chapter": 4,
            "verse": 19,
            "name": "2 Kings 4:19",
            "text": "És monda az ő atyjának: Jaj fejem, jaj fejem! És monda az ő atyja a szolgának: Vidd el őt az anyjához."
        },
        {
            "chapter": 4,
            "verse": 20,
            "name": "2 Kings 4:20",
            "text": "Ki mikor felvette őt, vivé az ő anyjához, és az az ölében tartá délig, és akkor meghalt."
        },
        {
            "chapter": 4,
            "verse": 21,
            "name": "2 Kings 4:21",
            "text": "És felméne az asszony, és az Isten emberének ágyára tevé őt, és az ajtót bezárván kijöve onnét. "
        },
        {
            "chapter": 4,
            "verse": 22,
            "name": "2 Kings 4:22",
            "text": "És előhívatá az ő férjét és monda: Kérlek, küldj ide nékem egyet a szolgák közül és egy szamarat, hadd menjek el hamar az Isten emberéhez, és mindjárt megjövök. "
        },
        {
            "chapter": 4,
            "verse": 23,
            "name": "2 Kings 4:23",
            "text": "És az monda: Miért mégy ő hozzá, ma nincs sem újhold, sem szombat? Felele az: Csak hagyd rám!"
        },
        {
            "chapter": 4,
            "verse": 24,
            "name": "2 Kings 4:24",
            "text": "És megnyergelé a szamarat, és monda a szolgának: Hajtsd és siess, ne késlelj engem a menésben, hanem ha mondándom néked."
        },
        {
            "chapter": 4,
            "verse": 25,
            "name": "2 Kings 4:25",
            "text": "És elmenvén, juta az Isten emberéhez a Kármel hegyére. És mikor meglátá őt az Isten embere távolról, monda Géházinak, az ő szolgájának: Ímé a Súnemita ez! "
        },
        {
            "chapter": 4,
            "verse": 26,
            "name": "2 Kings 4:26",
            "text": "Fuss, kérlek, eleibe, és kérdezd meg tőle, ha békességben van-é mind ő, mind az ő férje, mind az ő gyermeke? Monda az: Békességben!"
        },
        {
            "chapter": 4,
            "verse": 27,
            "name": "2 Kings 4:27",
            "text": "Mikor pedig az Isten emberéhez jutott a hegyre, átölelte az ő lábait; de Géházi oda ment, hogy elűzze őt, az Isten embere azonban így szólt: Hagyj békét néki, mert megkeseredett az ő szíve, és az Úr eltitkolta tőlem, és nem jelentette meg nékem. "
        },
        {
            "chapter": 4,
            "verse": 28,
            "name": "2 Kings 4:28",
            "text": "És monda az: Vajjon én kértem-é fiat az én uramtól? Nemde nem mondám-é néked: Ne csalj meg engemet? "
        },
        {
            "chapter": 4,
            "verse": 29,
            "name": "2 Kings 4:29",
            "text": "És monda Elizeus Géházinak: Övezd fel derekadat, és vedd kezedbe az én pálczámat, és menj el, ha valakivel találkozol, ne köszönj néki, és annak is, a ki köszön néked, ne felelj, és az én pálczámat tedd a gyermek arczára. "
        },
        {
            "chapter": 4,
            "verse": 30,
            "name": "2 Kings 4:30",
            "text": "De a gyermeknek anyja monda: Él az Úr és él a te lelked, hogy el nem hagylak téged. Felkele azért és követé őt."
        },
        {
            "chapter": 4,
            "verse": 31,
            "name": "2 Kings 4:31",
            "text": "Géházi pedig már előttök elment volt, és a pálczát a gyermek arczára fekteté, de nem szólott és nem is eszmélt rá a gyermek. Azért visszatért eleibe, és megmondá néki, mondván: Nem támadt fel a gyermek."
        },
        {
            "chapter": 4,
            "verse": 32,
            "name": "2 Kings 4:32",
            "text": "És bement Elizeus a házba, és ímé a gyermek ott feküdt halva az ő ágyán. "
        },
        {
            "chapter": 4,
            "verse": 33,
            "name": "2 Kings 4:33",
            "text": "És bement, és bezárta az ajtót magára és a gyermekre, és könyörgött az Úrnak. "
        },
        {
            "chapter": 4,
            "verse": 34,
            "name": "2 Kings 4:34",
            "text": "És az ágyra felhágván, a gyermekre feküdt, és az ő száját a gyermek szájára tevé, szemeit szemeire, kezeit kezeire, és ráborult, és megmelegedék a gyermek teste."
        },
        {
            "chapter": 4,
            "verse": 35,
            "name": "2 Kings 4:35",
            "text": "Azután felállott, és egyszer alá és fel járt a házban, majd újra felment és reáborult. Akkor a gyermek prüsszente vagy hétszer, és felnyitá szemeit a gyermek. "
        },
        {
            "chapter": 4,
            "verse": 36,
            "name": "2 Kings 4:36",
            "text": "Ő pedig szólítá Géházit, és monda: Hívd ide a Súnemitát. És oda hívá azt. És mikor oda ment, monda: Vedd a te fiadat."
        },
        {
            "chapter": 4,
            "verse": 37,
            "name": "2 Kings 4:37",
            "text": "Ki mikor bement, lábához esék, és leborula a földre, és az ő fiát fogván, kiméne. "
        },
        {
            "chapter": 4,
            "verse": 38,
            "name": "2 Kings 4:38",
            "text": " Azután visszament Elizeus Gilgálba. Éhség vala pedig akkor az országban, és a próféták fiai ő vele laknak vala. És monda az ő szolgájának: Tedd fel a nagy fazekat, és főzz valami főzeléket a próféták fiainak. "
        },
        {
            "chapter": 4,
            "verse": 39,
            "name": "2 Kings 4:39",
            "text": "Kiméne azért egy a mezőre, hogy paréjt szedjen. És holmi vad indákra találván, tele szedé az ő ruháját azokról sártökkel, és mikor hazament, belevagdalta a fazékba főzeléknek; de nem tudta, hogy mi az?"
        },
        {
            "chapter": 4,
            "verse": 40,
            "name": "2 Kings 4:40",
            "text": "Mikor azután feladták a férfiaknak, hogy egyenek, és ők enni kezdének a főzelékből, felkiáltának és mondának: Halál van a fazékban, Isten embere! És nem bírták megenni."
        },
        {
            "chapter": 4,
            "verse": 41,
            "name": "2 Kings 4:41",
            "text": "Ő pedig monda: Hozzatok lisztet. És beleveté azt a fazékba, és monda: Add fel immár a népnek, hadd egyenek. És nem volt már semmi rossz a fazékban. "
        },
        {
            "chapter": 4,
            "verse": 42,
            "name": "2 Kings 4:42",
            "text": "Jöve pedig egy férfi Baál Sálisából, és hoz vala az Isten emberének első zsengék kenyereit, húsz árpakenyeret, és megzsendült gabonafejeket az ő ruhájában; de ő monda: Add a népnek, hadd egyenek."
        },
        {
            "chapter": 4,
            "verse": 43,
            "name": "2 Kings 4:43",
            "text": "Felele az ő szolgája: Minek adjam ezt száz embernek? Ő pedig monda ismét: Add a népnek, hadd egyenek, mert ezt mondja az Úr: Esznek és még marad is. "
        },
        {
            "chapter": 4,
            "verse": 44,
            "name": "2 Kings 4:44",
            "text": "És ő eleikbe adá, és evének, és még maradt is belőle, az Úrnak beszéde szerint.   "
        }
    ]
}