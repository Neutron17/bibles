{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 25,
    "book_name": "Lamentations",
    "chapter": 4,
    "name": "Lamentations 4",
    "verses": [
        {
            "chapter": 4,
            "verse": 1,
            "name": "Lamentations 4:1",
            "text": " Jaj! de meghomályosodott az arany, elváltozott a szép színarany, kiszórattak a szent hely kövei minden utcza szegletére. "
        },
        {
            "chapter": 4,
            "verse": 2,
            "name": "Lamentations 4:2",
            "text": "Sionnak drága fiait, a kik becsesebbek valának mint a színarany, cserépedénynek tekintették, a fazekas munkájának. "
        },
        {
            "chapter": 4,
            "verse": 3,
            "name": "Lamentations 4:3",
            "text": "Még a sárkányok is oda nyujtják emlőiket, szoptatják fiaikat; az én népem leánya pedig kegyetlen, mint a struczmadarak a pusztában. "
        },
        {
            "chapter": 4,
            "verse": 4,
            "name": "Lamentations 4:4",
            "text": "A csecsemő nyelve az ínyéhez tapadt a szomjúság miatt; a kisdedek kenyeret kértek, és nem volt, a ki nyujtott volna nékik."
        },
        {
            "chapter": 4,
            "verse": 5,
            "name": "Lamentations 4:5",
            "text": "Kik pompás ételeket evének, elpusztulának az utczákon; a kik bíborban neveltetének, a szemétdombot ölelgetik. "
        },
        {
            "chapter": 4,
            "verse": 6,
            "name": "Lamentations 4:6",
            "text": "Bizony nagyobb az én népem leányának bűnhődése Sodoma bűnhődésénél, a mely elsülyedt egy pillanat alatt, noha kézzel sem ütöttek felé. "
        },
        {
            "chapter": 4,
            "verse": 7,
            "name": "Lamentations 4:7",
            "text": "Az ő názireusai tisztábbak valának a hónál, fehérebbek a tejnél, testök pirosabb vala, mint a korál, termetök mint a zafir. "
        },
        {
            "chapter": 4,
            "verse": 8,
            "name": "Lamentations 4:8",
            "text": "De most feketébb az ő ábrázatjok a koromnál, nem ismerik meg őket az utczákon; bőrük csontjaikhoz ragadt, elszáradt, mint a fa."
        },
        {
            "chapter": 4,
            "verse": 9,
            "name": "Lamentations 4:9",
            "text": "Jobban jártak, a kik fegyverrel ölettek meg, mint a kik éhen vesztek el; mert azok átveretve multak ki, ezek pedig a mező termésének hiánya miatt."
        },
        {
            "chapter": 4,
            "verse": 10,
            "name": "Lamentations 4:10",
            "text": "Irgalmas anyák kezei megfőzték gyermekeiket, hogy azok eledeleik legyenek az én népem leányának romlásakor. "
        },
        {
            "chapter": 4,
            "verse": 11,
            "name": "Lamentations 4:11",
            "text": "Megteljesíté az Úr az ő búsulását, kiöntötte az ő felgerjedt haragját, és tüzet gyújtott a Sionban, és megemésztette annak fundamentomait. "
        },
        {
            "chapter": 4,
            "verse": 12,
            "name": "Lamentations 4:12",
            "text": "Nem hitték a föld királyai, sem a föld kerekségének lakosai, hogy szorongató és ellenség vonuljon be Jeruzsálemnek kapuin. "
        },
        {
            "chapter": 4,
            "verse": 13,
            "name": "Lamentations 4:13",
            "text": "Az ő prófétáinak bűne, az ő papjainak vétke miatt van ez, a kik az igazaknak vérét ontották abban."
        },
        {
            "chapter": 4,
            "verse": 14,
            "name": "Lamentations 4:14",
            "text": "Tántorogtak, mint vakok az utczákon, vérrel bemocskolva, annyira, hogy ruháikat sem érinthették. "
        },
        {
            "chapter": 4,
            "verse": 15,
            "name": "Lamentations 4:15",
            "text": "Távozzatok! tisztátalan! kiáltották azoknak; távozzatok, távozzatok, ne illessetek! Bizony elfutottak, bujdostak is; a pogányok közt ezt mondták: Nem lakhatnak itt sokáig! "
        },
        {
            "chapter": 4,
            "verse": 16,
            "name": "Lamentations 4:16",
            "text": "Az Úr haragja oszlatta el őket; többé nem tekint reájok, mivelhogy a papok orczáját nem tisztelték, a véneken nem könyörültek. "
        },
        {
            "chapter": 4,
            "verse": 17,
            "name": "Lamentations 4:17",
            "text": "Még mikor meg voltunk, elepedve néztek szemeink a hiábavaló segedelem után; esengve várakoztunk olyan népre, a mely nem szabadított meg. "
        },
        {
            "chapter": 4,
            "verse": 18,
            "name": "Lamentations 4:18",
            "text": "Vadásztak lépéseinkre úgy, hogy nem járhattunk a mi utczáinkon; elközelgetett a mi végünk, beteltek a mi napjaink, bizony eljött a mi végünk!"
        },
        {
            "chapter": 4,
            "verse": 19,
            "name": "Lamentations 4:19",
            "text": "Gyorsabbak valának a mi üldözőink az égnek saskeselyűinél; a hegyeken kergettek minket, a pusztában ólálkodtak utánunk. "
        },
        {
            "chapter": 4,
            "verse": 20,
            "name": "Lamentations 4:20",
            "text": "Orrunk lehellete, az Úr felkentje megfogattaték az ő vermeikben, a kiről azt mondottuk: az ő árnyékában élünk a pogányok között. "
        },
        {
            "chapter": 4,
            "verse": 21,
            "name": "Lamentations 4:21",
            "text": "Örülj és vígadozz, Edom leánya, a ki Uz földjén lakozol, mert még te rád is rád kerül a pohár, megrészegedel és meztelenkedel. "
        },
        {
            "chapter": 4,
            "verse": 22,
            "name": "Lamentations 4:22",
            "text": "Eltörültetik a te álnokságod, oh Sion leánya, nem fog téged száműzni többé; meglátogatja a te álnokságodat, Edom leánya fölfedi a te bűneidet.   "
        }
    ]
}