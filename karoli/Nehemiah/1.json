{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 16,
    "book_name": "Nehemiah",
    "chapter": 1,
    "name": "Nehemiah 1",
    "verses": [
        {
            "chapter": 1,
            "verse": 1,
            "name": "Nehemiah 1:1",
            "text": " Nehémiásnak, a Hakália fiának beszédei. És lőn a Kislév nevű hóban, a huszadik esztendőben, hogy én Susán várában valék. "
        },
        {
            "chapter": 1,
            "verse": 2,
            "name": "Nehemiah 1:2",
            "text": "És jöve hozzám Hanáni, egy az én atyámfiai közül, és vele együtt férfiak Júdából, és tudakozódtam tőlök a fogságból megszabadult maradék zsidók felől és Jeruzsálem felől."
        },
        {
            "chapter": 1,
            "verse": 3,
            "name": "Nehemiah 1:3",
            "text": "És mondának nékem: A fogságból megszabadult maradék zsidók ott abban a tartományban nagy nyomorúságban és gyalázatban vannak; és azonfelül Jeruzsálem kőfala lerontatott, s kapui tűzben égtek meg! "
        },
        {
            "chapter": 1,
            "verse": 4,
            "name": "Nehemiah 1:4",
            "text": "Hogy pedig meghallám e beszédeket, leültem és sírtam és keseregtem napokon át, s bőjtölék és imádkozám a mennynek Istene előtt; "
        },
        {
            "chapter": 1,
            "verse": 5,
            "name": "Nehemiah 1:5",
            "text": "És mondék: Kérlek Uram, mennynek Istene, nagy és rettenetes Isten! Ki megtartja a szövetséget és irgalmasságot az őt szeretőknek és az ő parancsolatait megtartóknak; "
        },
        {
            "chapter": 1,
            "verse": 6,
            "name": "Nehemiah 1:6",
            "text": "Oh, legyen figyelmetes a te füled, és szemeid legyenek nyitva, hogy meghallgassad a te szolgádnak könyörgését, melylyel én könyörgök most előtted nappal és éjjel Izráel fiaiért, szolgáidért, és vallást tészek az Izráel fiainak bűneiről, melyekkel vétkeztünk te ellened, én is s az én atyámnak háza vétkeztünk!"
        },
        {
            "chapter": 1,
            "verse": 7,
            "name": "Nehemiah 1:7",
            "text": "Felette igen vétkeztünk ellened, és nem tartottuk meg a parancsolatokat, és a rendeléseket és a törvényeket, melyeket parancsoltál volt Mózesnek a te szolgádnak."
        },
        {
            "chapter": 1,
            "verse": 8,
            "name": "Nehemiah 1:8",
            "text": "Oh, emlékezzél meg arról a beszédről, melyet parancsoltál Mózesnek, a te szolgádnak, mondván: Ha ti vétkeztek, én meg elszélesztelek titeket a népek között; "
        },
        {
            "chapter": 1,
            "verse": 9,
            "name": "Nehemiah 1:9",
            "text": "Ha pedig megtérendetek hozzám és megtartjátok parancsolataimat és cselekeszitek azokat: még ha az égnek utolsó szélén volnának is szétszórt gyermekeitek, onnan is összegyűjtöm őket és beviszem arra a helyre, melyet választottam, hogy lakozzék ott az én nevem! "
        },
        {
            "chapter": 1,
            "verse": 10,
            "name": "Nehemiah 1:10",
            "text": "És ők a te szolgáid és a te néped, a kiket megszabadítottál a te nagy erőd által és a te erős kezed által! "
        },
        {
            "chapter": 1,
            "verse": 11,
            "name": "Nehemiah 1:11",
            "text": "Kérlek oh Uram, legyen figyelmetes a te füled a te szolgádnak könyörgésére és szolgáidnak könyörgésökre, a kik kívánják félni a te nevedet, és adj, kérlek, jó szerencsét most a te szolgádnak, és engedd, hogy kegyelmet találjon ama férfiú előtt. Én ugyanis a királynak pohárnoka voltam.   "
        }
    ]
}