{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 16,
    "book_name": "Nehemiah",
    "chapter": 6,
    "name": "Nehemiah 6",
    "verses": [
        {
            "chapter": 6,
            "verse": 1,
            "name": "Nehemiah 6:1",
            "text": " És lőn, hogy mikor meghallá Szanballat, Tóbiás, az Arábiabeli Gesem és a mi többi ellenségeink, hogy megépítettem a kőfalat, s hogy nem maradt azon semmi romlás, jóllehet még az ideig ajtókat nem állíttattam a kapukra: "
        },
        {
            "chapter": 6,
            "verse": 2,
            "name": "Nehemiah 6:2",
            "text": "Külde Szanballat és Gesem hozzám ilyen izenettel: Jer és találkozzunk a faluk egyikében, az Onó-völgyében; holott ők gonoszt gondoltak ellenem. "
        },
        {
            "chapter": 6,
            "verse": 3,
            "name": "Nehemiah 6:3",
            "text": "Küldék azért követeket hozzájok ilyen izenettel: Nagy dolgot cselekszem én, azért nem mehetek alá; megszünnék e munka, ha attól eltávozván, hozzátok mennék."
        },
        {
            "chapter": 6,
            "verse": 4,
            "name": "Nehemiah 6:4",
            "text": "És küldének hozzám ilyen módon négy ízben, és én ilyen módon felelék nékik."
        },
        {
            "chapter": 6,
            "verse": 5,
            "name": "Nehemiah 6:5",
            "text": "Küldé továbbá hozzám Szanballat ilyen módon ötödször az ő legényét, a kinek kezében egy felnyitott levél vala,"
        },
        {
            "chapter": 6,
            "verse": 6,
            "name": "Nehemiah 6:6",
            "text": "Melyben ez vala írva: A szomszéd népek közt ez a hír és Gasmu is mondja, hogy te és a zsidók pártot akartok ütni, annakokáért építed te a kőfalat; és hogy te leszel az ő királyok, e beszédek szerint. "
        },
        {
            "chapter": 6,
            "verse": 7,
            "name": "Nehemiah 6:7",
            "text": "Sőt még prófétákat is rendelél, a kik hirdetnék te felőled Jeruzsálemben, ezt mondván: Király van Júdában! És most e dolgoknak híre a királyhoz is elérkezik, annakokáért jer és tanácskozzunk együtt!"
        },
        {
            "chapter": 6,
            "verse": 8,
            "name": "Nehemiah 6:8",
            "text": "Én pedig küldék ő hozzá ilyen izenettel: Nem történt semmi olyan, a minőt te mondasz, hanem csak magadtól gondoltad mindazt a te szívedben. "
        },
        {
            "chapter": 6,
            "verse": 9,
            "name": "Nehemiah 6:9",
            "text": "Mert mindezek el akarnak vala minket rettenteni, ezt mondván: Leveszik kezöket a munkáról és az félben marad! Azért hát, oh Uram! erősítsd meg az én kezeimet. "
        },
        {
            "chapter": 6,
            "verse": 10,
            "name": "Nehemiah 6:10",
            "text": "És én elmentem Semájának, a Delája fiának házába, a ki Mehétabeél fia vala, és őt bezárkózva találtam, és monda: Menjünk az Isten házába, a templom belsejébe és zárjuk be a templomnak ajtait, mert eljőnek, hogy megöljenek téged, és pedig éjjel jőnek el, hogy megöljenek."
        },
        {
            "chapter": 6,
            "verse": 11,
            "name": "Nehemiah 6:11",
            "text": "Én pedig mondék: Avagy ily férfiúnak, mint én vagyok, illik-é futni? Hát ilyen lévén mint én, beléphet-é valaki a templomba, élvén? Nem megyek! "
        },
        {
            "chapter": 6,
            "verse": 12,
            "name": "Nehemiah 6:12",
            "text": "És megismerém, hogy nem az Isten küldötte őt, hanem azt a prófécziát azért mondá nékem, mert Tóbiás és Szanballat felbérelték őt. "
        },
        {
            "chapter": 6,
            "verse": 13,
            "name": "Nehemiah 6:13",
            "text": "Azért vala pedig felbérelve, hogy én megrettenjek és akképen cselekedvén, vétkezzem, hogy így rossz híremet költhessék és rágalmazhassanak. "
        },
        {
            "chapter": 6,
            "verse": 14,
            "name": "Nehemiah 6:14",
            "text": "Emlékezzél meg én Istenem Tóbiásról és Szanballatról ezen cselekedeteik szerint, és a jövendőmondó Noádja asszonyról és a többi jövendőmondókról is, a kik rémítgetének engem. "
        },
        {
            "chapter": 6,
            "verse": 15,
            "name": "Nehemiah 6:15",
            "text": "Elvégezteték pedig a kőfal Elul hónap huszonötödik napján, ötvenkét nap alatt. "
        },
        {
            "chapter": 6,
            "verse": 16,
            "name": "Nehemiah 6:16",
            "text": "És lőn, hogy midőn meghallák minden mi ellenségeink, megfélemlének minden pogányok, a kik körültünk valának, és igen összeestek a saját szemeikben, és megismerék, hogy a mi Istenünktől vitetett végbe e munka."
        },
        {
            "chapter": 6,
            "verse": 17,
            "name": "Nehemiah 6:17",
            "text": "E napokban is sok levelet küldének némely zsidó előljárók Tóbiásnak, és viszont Tóbiástól sok jöve hozzájok. "
        },
        {
            "chapter": 6,
            "verse": 18,
            "name": "Nehemiah 6:18",
            "text": "Mert sokan Júdában ő hozzá esküdtek, mivelhogy ő veje vala Sekániának, az Arah fiának, és Jóhanán, az ő fia, Mesullámnak, a Berékia fiának leányát vette volt el. "
        },
        {
            "chapter": 6,
            "verse": 19,
            "name": "Nehemiah 6:19",
            "text": "Sőt még jó szándékait is emlegetik vala előttem, és az én beszédeimet megvivék néki. Leveleket pedig Tóbiás folyton küldött, hogy engem elrettentene.   "
        }
    ]
}