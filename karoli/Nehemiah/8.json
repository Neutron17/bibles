{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 16,
    "book_name": "Nehemiah",
    "chapter": 8,
    "name": "Nehemiah 8",
    "verses": [
        {
            "chapter": 8,
            "verse": 1,
            "name": "Nehemiah 8:1",
            "text": " Mikor pedig eljöve a hetedik hónap, és Izráel fiai az ő városaikban lakozának; felgyűle az egész nép egyenlőképen a piaczra, mely a vizek kapuja előtt vala, és mondák az írástudó Ezsdrásnak, hogy hozza elő a Mózes törvényének könyvét, melyet parancsolt vala az Úr Izráelnek. "
        },
        {
            "chapter": 8,
            "verse": 2,
            "name": "Nehemiah 8:2",
            "text": "Előhozá azért Ezsdrás pap a törvényt a gyülekezet eleibe, melyben együtt valának férfiak és asszonyok és mindazok, a kik azt értelemmel hallgathaták, a hetedik hónap első napján. "
        },
        {
            "chapter": 8,
            "verse": 3,
            "name": "Nehemiah 8:3",
            "text": "És olvasa abból a piaczon, mely a vizek kapuja előtt vala, kora reggeltől fogva mind délig, a férfiak és az asszonyok előtt és mindazok előtt, a kik azt érthetik vala, mivel az egész nép nagy figyelemmel hallgatá a törvényt. "
        },
        {
            "chapter": 8,
            "verse": 4,
            "name": "Nehemiah 8:4",
            "text": "Áll vala pedig az írástudó Ezsdrás egy ezen czélra csinált faemelvényen, és mellette álla jobb keze felől Mattithia, Sema, Anája, Uriás, Hilkiás, Maaszéja, balkeze felől pedig: Pedája, Misáel, Malkija, Hásum, Hasbaddána, Zakariás, Mesullám. "
        },
        {
            "chapter": 8,
            "verse": 5,
            "name": "Nehemiah 8:5",
            "text": "És felnyitá Ezsdrás a könyvet az egész nép szemei előtt, mert fölötte vala az egész népnek; és mikor fölnyitá, felálla az egész nép. "
        },
        {
            "chapter": 8,
            "verse": 6,
            "name": "Nehemiah 8:6",
            "text": "És áldá Ezsdrás az Urat, a nagy Istent, és felele rá az egész nép felemelt kezekkel: Ámen! Ámen! És meghajtván magukat, leborulának az Úr előtt arczczal a földre. "
        },
        {
            "chapter": 8,
            "verse": 7,
            "name": "Nehemiah 8:7",
            "text": "Jésua, Báni, Serébia, Jámin, Akkub, Sabbethai, Hódija, Maaszéja, Kelita, Azáriás, Józabád, Hanán, Pelája Léviták pedig magyarázzák vala a népnek a törvényt, s a nép a maga helyén áll vala. "
        },
        {
            "chapter": 8,
            "verse": 8,
            "name": "Nehemiah 8:8",
            "text": "Olvasának pedig a könyvből, Isten törvényéből világosan, s azután magyarázának, és a nép megérté az olvasottakat."
        },
        {
            "chapter": 8,
            "verse": 9,
            "name": "Nehemiah 8:9",
            "text": "Ekkor Nehémiás, a király helytartója és Ezsdrás, a pap, az írástudó és a Léviták, a kik magyaráznak vala a népnek, így szólának az egész néphez: E nap szent az Úrnak, a ti Isteneteknek, ne keseregjetek és ne sírjatok, mert sír vala az egész nép, mikor a törvény beszédeit hallá. "
        },
        {
            "chapter": 8,
            "verse": 10,
            "name": "Nehemiah 8:10",
            "text": "És ő mondá nékik: Menjetek, egyetek kövért és igyatok édest és küldjetek belőle részt annak, a kinek semmi nem készíttetett, mert szent e nap a mi Urunknak, és ne bánkódjatok, mert az Úrnak öröme a ti erősségtek. "
        },
        {
            "chapter": 8,
            "verse": 11,
            "name": "Nehemiah 8:11",
            "text": "A Léviták is csendesíték vala az egész népet, mondván: Hallgassatok, mert e nap szent és ne bánkódjatok!"
        },
        {
            "chapter": 8,
            "verse": 12,
            "name": "Nehemiah 8:12",
            "text": "Elméne azért mind az egész nép enni és inni és részt küldeni és szerezni nagy vígasságot, mert megértették a beszédeket, a melyekre őket tanították vala.  "
        },
        {
            "chapter": 8,
            "verse": 13,
            "name": "Nehemiah 8:13",
            "text": " Másod napon pedig összegyűlének az egész népnek, a papoknak és Lévitáknak családfői Ezsdráshoz, az írástudóhoz, hogy megértenék a törvénynek beszédit."
        },
        {
            "chapter": 8,
            "verse": 14,
            "name": "Nehemiah 8:14",
            "text": "Találák pedig írva a törvényben, melyet parancsolt vala az Úr Mózes által, hogy Izráel fiainak leveles színekben kell lakozniok az ünnepen, a hetedik hónapban, "
        },
        {
            "chapter": 8,
            "verse": 15,
            "name": "Nehemiah 8:15",
            "text": "És hogy nékik tudatniok kell és ki kell hirdettetniök minden városaikban és Jeruzsálemben ezt: Menjetek ki a hegyre, és hozzatok lombokat a nemes és vad olajfáról, mirtus és pálmalombokat, szóval akármely sűrű levelű fáról lombokat, hogy csináljatok leveles színeket, a mint meg van írva. "
        },
        {
            "chapter": 8,
            "verse": 16,
            "name": "Nehemiah 8:16",
            "text": "Kiméne azért a nép, és hozának lombokat, és csinálának magoknak leveles színeket, kiki a maga háza tetején és pitvaraikban, továbbá az Isten háza pitvariban, a vizek kapujának piaczán és Efraim kapujának piaczán. "
        },
        {
            "chapter": 8,
            "verse": 17,
            "name": "Nehemiah 8:17",
            "text": "Csinála pedig az egész gyülekezet, mely hazatért a fogságból, leveles színeket, és lakának a leveles színekben; mert nem cselekedtek vala így Józsuénak, a Nún fiának idejétől fogva Izráel fiai mind az napiglan, és lőn felette igen nagy örömük. "
        },
        {
            "chapter": 8,
            "verse": 18,
            "name": "Nehemiah 8:18",
            "text": "És olvasának az Isten törvényének könyvéből minden napon, az első naptól fogva mind az utolsó napig, és ünneplének hét napon át; a nyolczadik napon pedig egybegyülekezés tartatott a törvény szerint.   "
        }
    ]
}