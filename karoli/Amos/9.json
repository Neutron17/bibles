{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 30,
    "book_name": "Amos",
    "chapter": 9,
    "name": "Amos 9",
    "verses": [
        {
            "chapter": 9,
            "verse": 1,
            "name": "Amos 9:1",
            "text": " Látám az Urat állani az oltáron, és mondá: Üsd meg az oszlop fejét, hadd rendüljenek meg a küszöbök, és döntsd azokat mindnyájok fejére. A megmaradókat pedig fegyverrel ölöm meg. Nem fog elfutni közülök a futó, és nem menekül meg közülök a menekülő. "
        },
        {
            "chapter": 9,
            "verse": 2,
            "name": "Amos 9:2",
            "text": "Ha a Seolba ássák is be magokat, kezem onnan is kiragadja őket; és ha az égbe hágnának is fel, onnan is levonszom őket! "
        },
        {
            "chapter": 9,
            "verse": 3,
            "name": "Amos 9:3",
            "text": "És ha a Kármel tetején rejtőznének is el, onnan is előkeresem és elhozom őket; és ha szemeim elől a tenger fenekére bújnának is, ott is parancsolok a kígyónak és megmarja őket. "
        },
        {
            "chapter": 9,
            "verse": 4,
            "name": "Amos 9:4",
            "text": "És ha fogságba mennek is ellenségeik előtt, ott is parancsolok a fegyvernek és megöli őket; és reájok fordítom szemeimet, vesztökre és nem javokra."
        },
        {
            "chapter": 9,
            "verse": 5,
            "name": "Amos 9:5",
            "text": "Mert az Úr, a Seregek Ura az, a ki megérinti a földet és elolvad az, és jajgat annak minden lakója, és feldagad egészen, mint a folyam, meg elapad, mint Égyiptom folyója. "
        },
        {
            "chapter": 9,
            "verse": 6,
            "name": "Amos 9:6",
            "text": "A ki fenn az égben építé az ő boltozatát, és annak íveit a földre alapítá; a ki előhívja a tenger vizeit s kiönti azokat a földnek színére: az Úr az ő neve. "
        },
        {
            "chapter": 9,
            "verse": 7,
            "name": "Amos 9:7",
            "text": "Nem olyanok vagytok-é ti előttem, oh Izráel fiai, mint a Kusiták fiai?! ezt mondja az Úr. Nem én hoztam-é ki Izráelt Égyiptom földéről, és a Filiszteusokat Kaftorból, és a Siriabelieket Kirből?! "
        },
        {
            "chapter": 9,
            "verse": 8,
            "name": "Amos 9:8",
            "text": "Ímé, az Úr Isten szemmel tartja a bűnös országot, és eltörlöm azt a földnek színéről. Mindazáltal még sem pusztítom el egészen a Jákóbnak házát, ezt mondja az Úr! "
        },
        {
            "chapter": 9,
            "verse": 9,
            "name": "Amos 9:9",
            "text": "Mert ímé, én parancsolok és szétrázom Izráel házát minden népek között, a mint a rostával rázogatnak; de nem esik a földre egy szemecske sem. "
        },
        {
            "chapter": 9,
            "verse": 10,
            "name": "Amos 9:10",
            "text": "Fegyver által halnak meg az én népemnek minden bűnösei, a kik azt mondják: Nem ér el minket és nem jő reánk a veszedelem.  "
        },
        {
            "chapter": 9,
            "verse": 11,
            "name": "Amos 9:11",
            "text": " Azon a napon felemelem a Dávid leomlott sátorát, és kijavítom repedezéseit, és felemelem omladékait, és megépítem azt, mint volt hajdanán. "
        },
        {
            "chapter": 9,
            "verse": 12,
            "name": "Amos 9:12",
            "text": "Hogy örökségképen bírják az Edom maradékát és mindama népeket, a kik az én nevemről neveztetnek, ezt mondja az Úr, a ki megcselekszi ezt! "
        },
        {
            "chapter": 9,
            "verse": 13,
            "name": "Amos 9:13",
            "text": "Ímé, napok jőnek, ezt mondja az Úr, és ott éri a szántó az aratót, a szőlőtaposó a magvetőt. És a hegyek musttal csepegnek, a halmok pedig mind megáradnak."
        },
        {
            "chapter": 9,
            "verse": 14,
            "name": "Amos 9:14",
            "text": "És hazahozom a fogságból az én népemet, az Izráelt, és fölépítik az elpusztult városokat, és lakoznak bennök. Szőlőket plántálnak és iszszák azok borát, és kerteket csinálnak és eszik azoknak gyümölcsét. "
        },
        {
            "chapter": 9,
            "verse": 15,
            "name": "Amos 9:15",
            "text": "És elplántálom őket az ő földjökbe; és nem szaggattatnak ki többé az ő földjökből, a melyet adtam nékik, azt mondja az Úr, a te Istened!     "
        }
    ]
}