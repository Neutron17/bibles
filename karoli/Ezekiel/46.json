{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 46,
    "name": "Ezekiel 46",
    "verses": [
        {
            "chapter": 46,
            "verse": 1,
            "name": "Ezekiel 46:1",
            "text": " Ezt mondja az Úr Isten: A belső pitvar kapuja, mely keletre néz, zárva legyen a dologtevő hat napon, szombatnapon pedig nyissák ki, és újhold napján is nyissák ki. "
        },
        {
            "chapter": 46,
            "verse": 2,
            "name": "Ezekiel 46:2",
            "text": "És a fejedelem jőjjön be a kapu tornáczának útján kívülről, és álljon a kapu félfája mellé, és mikor a papok megáldozzák az ő égőáldozatát és hálaadóáldozatait, ő leborulva imádkozzék a kapu küszöbén, azután menjen ki, a kaput pedig ne zárják be estvéig. "
        },
        {
            "chapter": 46,
            "verse": 3,
            "name": "Ezekiel 46:3",
            "text": "És leborulva imádkozzék az ország népe ugyanannak a kapunak bejáratánál a szombatokon és az újholdnak napjain az Úr előtt. "
        },
        {
            "chapter": 46,
            "verse": 4,
            "name": "Ezekiel 46:4",
            "text": "Az égőáldozat pedig, melyet a fejedelem vigyen az Úrnak szombatnapon, hat ép bárány és egy ép kos legyen; "
        },
        {
            "chapter": 46,
            "verse": 5,
            "name": "Ezekiel 46:5",
            "text": "És az ételáldozat: egy éfa a kos mellé; és a bárányok mellé ételáldozatul, a mit keze adhat, s az olajból egy hín az éfához."
        },
        {
            "chapter": 46,
            "verse": 6,
            "name": "Ezekiel 46:6",
            "text": "Az újhold napján pedig egy ép, fiatal bika és hat bárány és egy kos, mind épek legyenek."
        },
        {
            "chapter": 46,
            "verse": 7,
            "name": "Ezekiel 46:7",
            "text": "És a bika mellé egy éfát és a kos mellé egy éfát tegyen ételáldozatul; és a bárányok mellé azt, a mi kezétől telik, s az olajból egy hínt az éfához. "
        },
        {
            "chapter": 46,
            "verse": 8,
            "name": "Ezekiel 46:8",
            "text": "És mikor bemegy a fejedelem, a kapu tornáczának útján menjen be, és ezen az úton menjen ki. "
        },
        {
            "chapter": 46,
            "verse": 9,
            "name": "Ezekiel 46:9",
            "text": "Mikor pedig a föld népe megyen be az Úr eleibe az ünnepeken, a ki az északi kapu útján ment be, hogy leborulva imádkozzék, a déli kapu útján menjen ki; a ki pedig a déli kapu útján ment be, az az északi kapu útján menjen ki; ne térjen vissza azon kapu útjához, a melyen bement, hanem az annak ellenében valón menjen ki."
        },
        {
            "chapter": 46,
            "verse": 10,
            "name": "Ezekiel 46:10",
            "text": "A fejedelem pedig, mikor bemennek, közöttök menjen be, és mikor kimennek, együtt menjen ki velök."
        },
        {
            "chapter": 46,
            "verse": 11,
            "name": "Ezekiel 46:11",
            "text": "És az ünnepeken és a szent egybegyűléseken legyen az ételáldozat egy éfa egy bika mellé és egy éfa a kos mellé, és a bárányok mellé, a mit keze adhat, s az olajból egy hín az éfához. "
        },
        {
            "chapter": 46,
            "verse": 12,
            "name": "Ezekiel 46:12",
            "text": "Továbbá, mikor a fejedelem szabad akaratból tesz égőáldozatot, vagy hálaadó áldozatokat, szabad akaratból az Úrnak, nyissák ki néki a kaput, mely napkeletre néz, és ő vigye égőáldozatát és hálaadó áldozatait, mint a hogy szombat napon szokta tenni, és azután menjen ki, és zárják be a kaput kimenése után. "
        },
        {
            "chapter": 46,
            "verse": 13,
            "name": "Ezekiel 46:13",
            "text": "És egy esztendős ép bárányt áldozz égőáldozatul naponként az Úrnak; minden reggel áldozz azzal."
        },
        {
            "chapter": 46,
            "verse": 14,
            "name": "Ezekiel 46:14",
            "text": "És ételáldozatot tégy hozzá minden reggel: egy hatodrész éfát, és az olajból a hín harmadrészét a liszt megnedvesítésére, ételáldozatul az Úrnak; örökre állandó rendelések ezek."
        },
        {
            "chapter": 46,
            "verse": 15,
            "name": "Ezekiel 46:15",
            "text": "Hozzátok azért a bárányt és az ételáldozatot és az olajat minden reggel állandó égőáldozatul.  "
        },
        {
            "chapter": 46,
            "verse": 16,
            "name": "Ezekiel 46:16",
            "text": " Ezt mondja az Úr Isten: Ha a fejedelem ajándékot ad valamelyik fiának a maga örökségéből, az az ő fiaié legyen tulajdonul örökségképen. "
        },
        {
            "chapter": 46,
            "verse": 17,
            "name": "Ezekiel 46:17",
            "text": "De ha örökségéből valamelyik szolgájának ad ajándékot, az a szabadság esztendejéig lesz azé, azután visszaszáll a fejedelemre; csak az ő öröksége lesz az ő fiaié. "
        },
        {
            "chapter": 46,
            "verse": 18,
            "name": "Ezekiel 46:18",
            "text": "És a fejedelem el ne vegyen a nép örökségéből, hogy nyomorgatással kivesse őket tulajdonukból; a maga tulajdonából adjon örökséget fiainak, hogy az én népem közül senki el ne széledjen a maga tulajdonából.  "
        },
        {
            "chapter": 46,
            "verse": 19,
            "name": "Ezekiel 46:19",
            "text": " És bevitt engem ahhoz a bejárathoz, mely a kapu mellett oldalaslag vala, a kamarákhoz, a papok szenthelyéhez, melyek északra néznek, és ímé, ott egy hely vala leghátul nyugotra. "
        },
        {
            "chapter": 46,
            "verse": 20,
            "name": "Ezekiel 46:20",
            "text": "És monda nékem: Ez a hely, a hol a papok főzzék a vétekért és a bűnért való áldozatot, és a hol süssék az ételáldozatot, hogy ne kelljen kivinniök a külső pitvarba a nép megszentelésére."
        },
        {
            "chapter": 46,
            "verse": 21,
            "name": "Ezekiel 46:21",
            "text": "És kivitt engem a külső pitvarba, és elhordoza engem a pitvar négy szegletén, és ímé, a pitvar mindenik szegletében egy-egy pitvar vala."
        },
        {
            "chapter": 46,
            "verse": 22,
            "name": "Ezekiel 46:22",
            "text": "A pitvarnak négy szegletében zárt pitvarok valának, negyven sing hosszúságúak és harmincz sing szélesek; egy mértéke vala a négy szegleten való pitvaroknak. "
        },
        {
            "chapter": 46,
            "verse": 23,
            "name": "Ezekiel 46:23",
            "text": "És falazások valának bennök köröskörül mind a négy körül, és a falazások alatt konyhák valának csinálva köröskörül."
        },
        {
            "chapter": 46,
            "verse": 24,
            "name": "Ezekiel 46:24",
            "text": "És monda nékem: Ez a főzőház, a hol főzzék a háznak szolgái a nép véres áldozatát.   "
        }
    ]
}