{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 7,
    "name": "Ezekiel 7",
    "verses": [
        {
            "chapter": 7,
            "verse": 1,
            "name": "Ezekiel 7:1",
            "text": " És lőn az Úr beszéde hozzám, mondván: "
        },
        {
            "chapter": 7,
            "verse": 2,
            "name": "Ezekiel 7:2",
            "text": "És te, embernek fia, így szól az Úr Isten Izráel földjének: Vége! eljött a vég a föld négy szárnyára!"
        },
        {
            "chapter": 7,
            "verse": 3,
            "name": "Ezekiel 7:3",
            "text": "Immár itt a vég rajtad; s bocsátom haragomat reád, és megítéllek útaid szerint, és vetem reád minden útálatosságodat. "
        },
        {
            "chapter": 7,
            "verse": 4,
            "name": "Ezekiel 7:4",
            "text": "És nem kedvez az én szemem néked, sem meg nem szánlak; hanem a te útaidat vetem reád, és útálatosságaid közötted lesznek és megtudjátok, hogy én vagyok az Úr. "
        },
        {
            "chapter": 7,
            "verse": 5,
            "name": "Ezekiel 7:5",
            "text": "Így szól az Úr Isten: Ímé veszedelem, egyetlen veszedelem; ímé eljött. "
        },
        {
            "chapter": 7,
            "verse": 6,
            "name": "Ezekiel 7:6",
            "text": "Vég jött, eljött a vég, fölserkent ellened, ímé eljött! "
        },
        {
            "chapter": 7,
            "verse": 7,
            "name": "Ezekiel 7:7",
            "text": "Eljött a végzet reád, földnek lakosa! eljött az idő, közel a nap, rémülés és nem víg éneklés a hegyeken. "
        },
        {
            "chapter": 7,
            "verse": 8,
            "name": "Ezekiel 7:8",
            "text": "Most rövid időn kiöntöm búsulásomat reád, és teljessé teszem haragomat rajtad, és megítéllek útaid szerint, és rád vetem minden útálatosságodat. "
        },
        {
            "chapter": 7,
            "verse": 9,
            "name": "Ezekiel 7:9",
            "text": "És nem kedvez az én szemem, sem meg nem szánlak; útaid szerint fizetek tenéked, és a te útálatosságaid közötted lesznek; és megtudjátok, hogy én vagyok az Úr, a ki ver. "
        },
        {
            "chapter": 7,
            "verse": 10,
            "name": "Ezekiel 7:10",
            "text": "Ímé a nap, ímé eljött, kisarjadt a végzet, kivirágzott a vessző, kivirult a kevélység. "
        },
        {
            "chapter": 7,
            "verse": 11,
            "name": "Ezekiel 7:11",
            "text": "Az erőszakosság a gonoszság veszszejévé nőtt fel, nincs semmi meg belőlök, sem sokaságukból, sem tömegökből, s nincs egy jaj is miattok! "
        },
        {
            "chapter": 7,
            "verse": 12,
            "name": "Ezekiel 7:12",
            "text": "Eljött az idő, elközelgett a nap; a vevő ne örüljön, az eladó ne szomorkodjék, mert harag jön minden sokaságára. "
        },
        {
            "chapter": 7,
            "verse": 13,
            "name": "Ezekiel 7:13",
            "text": "Mert az eladó eladott jószágához nem térhet vissza többé, még ha élve az élők közt maradna is, mert a jövendölés az ő egész sokasága ellen vissza nem tér, és vétke miatt senki sem lehet hosszú életű. "
        },
        {
            "chapter": 7,
            "verse": 14,
            "name": "Ezekiel 7:14",
            "text": "Kürtöljetek a kürttel és készítsetek el mindent; ám nincsen, a ki harczra menjen, mert haragom minden ő sokasága ellen. "
        },
        {
            "chapter": 7,
            "verse": 15,
            "name": "Ezekiel 7:15",
            "text": "A fegyver kivül, a döghalál és éhség belül; a ki a mezőn van, fegyver miatt hal meg, és a ki a városban, azt éhség és döghalál emészti meg. "
        },
        {
            "chapter": 7,
            "verse": 16,
            "name": "Ezekiel 7:16",
            "text": "És menekülnek menekültjeik, és lesznek a hegyeken, mint a völgyek galambjai: mindnyájan nyögvén, kiki vétke miatt. "
        },
        {
            "chapter": 7,
            "verse": 17,
            "name": "Ezekiel 7:17",
            "text": "Minden kéz elerőtlenül, és minden térd elolvad, mint a víz. "
        },
        {
            "chapter": 7,
            "verse": 18,
            "name": "Ezekiel 7:18",
            "text": "Felövezkednek zsákkal, és befedi őket rettegés, és minden orczán szégyen, és mindnyájok fején kopaszság. "
        },
        {
            "chapter": 7,
            "verse": 19,
            "name": "Ezekiel 7:19",
            "text": "Ezüstjöket az utczákra vetik, és aranyuk szenny lesz előttök; ezüstjök s aranyuk meg nem szabadíthatja őket az Úr búsulásának napján; lelköket azzal jól nem lakatják, s hasokat meg nem tölthetik; mert csábítójok volt az a vétekre. "
        },
        {
            "chapter": 7,
            "verse": 20,
            "name": "Ezekiel 7:20",
            "text": "És a belőle készült drága ékességeket kevélykedésre használják, és útálatosságuk képeit, undokságaikat abból csinálták, azért tettem előttök azt szenynyé; "
        },
        {
            "chapter": 7,
            "verse": 21,
            "name": "Ezekiel 7:21",
            "text": "És adom azt az idegenek kezébe zsákmányul, és a föld hitetleninek prédául, hadd fertéztessék meg."
        },
        {
            "chapter": 7,
            "verse": 22,
            "name": "Ezekiel 7:22",
            "text": "És elfordítom tőlük arczomat, hadd fertéztessék meg szent helyemet; s betörjenek belé a rontók és megfertéztessék. "
        },
        {
            "chapter": 7,
            "verse": 23,
            "name": "Ezekiel 7:23",
            "text": "Készítsd a lánczot; mert a föld tele van véres ítélettel, és a város tele van erőszakossággal. "
        },
        {
            "chapter": 7,
            "verse": 24,
            "name": "Ezekiel 7:24",
            "text": "És elhozom a pogányok leggonoszabbjait, hadd foglalják el házaikat; s véget vetek a hatalmasok kevélységének, s fertézett lesz templomuk. "
        },
        {
            "chapter": 7,
            "verse": 25,
            "name": "Ezekiel 7:25",
            "text": "Rettegés jött el, s keresnek békét és nincs."
        },
        {
            "chapter": 7,
            "verse": 26,
            "name": "Ezekiel 7:26",
            "text": "Egy romlás a másikra jő, és egy hír után más támad, s kérnek látást a prófétától, ám törvény nem lesz a papnál, sem tanács a véneknél. "
        },
        {
            "chapter": 7,
            "verse": 27,
            "name": "Ezekiel 7:27",
            "text": "A király szomorkodik, a fejedelem irtózatba öltözik; s a föld népének kezei megdermednek. Útjok szerint cselekszem velök, ítéletök szerint ítélem meg őket, hadd tudják meg, hogy én vagyok az Úr.   "
        }
    ]
}