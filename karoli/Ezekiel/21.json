{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 21,
    "name": "Ezekiel 21",
    "verses": [
        {
            "chapter": 21,
            "verse": 1,
            "name": "Ezekiel 21:1",
            "text": " És lőn az Úrnak beszéde hozzám, mondván:"
        },
        {
            "chapter": 21,
            "verse": 2,
            "name": "Ezekiel 21:2",
            "text": "Embernek fia! fordítsd arczodat Jeruzsálem felé, és szólj a szent helyek ellen és prófétálj Izráel földje ellen! "
        },
        {
            "chapter": 21,
            "verse": 3,
            "name": "Ezekiel 21:3",
            "text": "És mondjad Izráel földjének: Így szól az Úr: Ímé, én reád megyek, és kivonszom kardomat hüvelyéből, és kivágok belőled igazat és gonoszt. "
        },
        {
            "chapter": 21,
            "verse": 4,
            "name": "Ezekiel 21:4",
            "text": "Azért, hogy kivágjak belőled igazat és gonoszt, azért megyen ki kardom hüvelyéből minden test ellen délről északig. "
        },
        {
            "chapter": 21,
            "verse": 5,
            "name": "Ezekiel 21:5",
            "text": "És megérti minden test, hogy én, az Úr vontam ki kardomat hüvelyéből, mert belé többé vissza nem tér."
        },
        {
            "chapter": 21,
            "verse": 6,
            "name": "Ezekiel 21:6",
            "text": "És te, embernek fia, nyögj! Derekad fájdalmában keserűséggel nyögj szemök láttára. "
        },
        {
            "chapter": 21,
            "verse": 7,
            "name": "Ezekiel 21:7",
            "text": "És lészen, mikor mondják néked: Miért nyögsz te? ezt mondjad: A hírért, mert beteljesedett: és elolvad minden szív és elerőtlenedik minden kéz és elcsügged minden lélek és minden térd elolvad mint a víz. Ímé beteljesedett és meglett, ezt mondja az Úr Isten. "
        },
        {
            "chapter": 21,
            "verse": 8,
            "name": "Ezekiel 21:8",
            "text": "És lőn az Úr beszéde hozzám, mondván: "
        },
        {
            "chapter": 21,
            "verse": 9,
            "name": "Ezekiel 21:9",
            "text": "Embernek fia! prófétálj és mondjad: Ezt mondta az Úr: Mondjad: fegyver, fegyver! megélesített és meg is fényesített! "
        },
        {
            "chapter": 21,
            "verse": 10,
            "name": "Ezekiel 21:10",
            "text": "Hogy öldököljön, megélesíttetett, hogy legyen villámlása, megfényesíttetett. Avagy örüljünk-é? Fiam e veszszeje megvet minden fát! "
        },
        {
            "chapter": 21,
            "verse": 11,
            "name": "Ezekiel 21:11",
            "text": "És adta azt megfényesítésre, hogy marokba fogják; megélesíttetett az a kard s megfényesíttetett, hogy adják a megölőnek kezébe."
        },
        {
            "chapter": 21,
            "verse": 12,
            "name": "Ezekiel 21:12",
            "text": "Kiálts és jajgass, embernek fia! mert ez az én népemen lészen és Izráel minden fejedelmin: e kardra jutnak népemmel együtt, ezokért üss czombodra. "
        },
        {
            "chapter": 21,
            "verse": 13,
            "name": "Ezekiel 21:13",
            "text": "Már megpróbáltatott. De hát ha a vessző maga is vonakodnék? Nem úgy lészen, ezt mondja az Úr Isten! "
        },
        {
            "chapter": 21,
            "verse": 14,
            "name": "Ezekiel 21:14",
            "text": "Te pedig, embernek fia, prófétálj, és csapd össze tenyeredet, mert kettős lesz a kard, most harmadszor; öldöklő kard az, a nagy öldöklő kard körüljárja őket. "
        },
        {
            "chapter": 21,
            "verse": 15,
            "name": "Ezekiel 21:15",
            "text": "Hogy elolvadjon a szív és sokan elhulljanak: minden kapujokban rájok vetem a kard villámlását, hisz villámlásra készült, öldöklésre kifényesíttetett! "
        },
        {
            "chapter": 21,
            "verse": 16,
            "name": "Ezekiel 21:16",
            "text": "Szedd össze magadat; tarts jobbra, tarts előre, tarts balra, a merre éled irányozva van. "
        },
        {
            "chapter": 21,
            "verse": 17,
            "name": "Ezekiel 21:17",
            "text": "Én is összecsapom tenyeremet, és megnyugotom haragomat. Én, az Úr szólottam. "
        },
        {
            "chapter": 21,
            "verse": 18,
            "name": "Ezekiel 21:18",
            "text": "És lőn az Úr beszéde hozzám, mondván: "
        },
        {
            "chapter": 21,
            "verse": 19,
            "name": "Ezekiel 21:19",
            "text": "És te, embernek fia, csinálj magadnak két útat, a melyen jőjjön a babiloni király kardja; egy földről jőjjön ki mind a kettő; s egy kezet véss föl, a városba vezető út fejénél vésd föl. "
        },
        {
            "chapter": 21,
            "verse": 20,
            "name": "Ezekiel 21:20",
            "text": "Útat csinálj, hogy jőjjön a kard az Ammon fiainak Rabbájára, aztán Júdára, a körülkerített Jeruzsálemre."
        },
        {
            "chapter": 21,
            "verse": 21,
            "name": "Ezekiel 21:21",
            "text": "Mert megáll a babiloni király az útak kezdetén, a két út fejénél, hogy jövendőt láttasson; megrázza a nyilakat, megkérdezi a Teráfimot, megnézi a májat. "
        },
        {
            "chapter": 21,
            "verse": 22,
            "name": "Ezekiel 21:22",
            "text": "Jobbjába adta a jövendölés Jeruzsálemet, hogy állasson faltörő kosokat, hogy nyissa száját ordításra, hogy üssön zajt trombitával, hogy állasson faltörő kosokat a kapuk ellen, hogy töltsön sánczot, építsen tornyot."
        },
        {
            "chapter": 21,
            "verse": 23,
            "name": "Ezekiel 21:23",
            "text": "De ez nékik hamis jövendölésnek látszik: szent esküik vannak nékik Istentől; ám Ő emlékezetbe hozza vétköket, hogy megfogassanak. "
        },
        {
            "chapter": 21,
            "verse": 24,
            "name": "Ezekiel 21:24",
            "text": "Ezokáért ezt mondja az Úr Isten: Mivelhogy emlékezetbe hozzátok vétketeket, midőn nyilvánvalókká lesznek gonoszságaitok, hogy megláttassanak bűneitek minden cselekedeteitekben; mivelhogy eszembe juttok, kézzel megfogattok."
        },
        {
            "chapter": 21,
            "verse": 25,
            "name": "Ezekiel 21:25",
            "text": "És te elvetemedett, te gonosztevő, Izráel fejedelme, a kinek napja eljött az utolsó vétek idején: "
        },
        {
            "chapter": 21,
            "verse": 26,
            "name": "Ezekiel 21:26",
            "text": "Így szól az Úr Isten: El a süveggel, le a koronával! Ez nem lészen ez: az alacsony legyen magas, és a magas alacsony! "
        },
        {
            "chapter": 21,
            "verse": 27,
            "name": "Ezekiel 21:27",
            "text": "Rommá, rommá, rommá teszem azt; ez sem lesz állandó, míg el nem jő az, a kié az uralkodás, és néki adom azt! "
        },
        {
            "chapter": 21,
            "verse": 28,
            "name": "Ezekiel 21:28",
            "text": "És te, embernek fia, prófétálj, és mondjad: Ezt mondja az Úr Isten Ammon fiairól és gyalázkodásukról, és mondjad: Fegyver, fegyver, öldöklésre kivont, megfényesíttetett, hogy ragyogjon, azért, hogy villámljék; "
        },
        {
            "chapter": 21,
            "verse": 29,
            "name": "Ezekiel 21:29",
            "text": "De mivel felőled hiábavalóságot látnak, hazugságot jövendölnek, hogy odatesznek téged a megölt gonoszok nyakára, a kiknek napjok eljött az utolsó vétek idején: "
        },
        {
            "chapter": 21,
            "verse": 30,
            "name": "Ezekiel 21:30",
            "text": "Tedd vissza hüvelyébe azt; a helyen, melyen teremtettél, származásod földjén ítéllek meg téged. "
        },
        {
            "chapter": 21,
            "verse": 31,
            "name": "Ezekiel 21:31",
            "text": "És kiontom reád haragomat, búsulásom tüzét fúvom reád, és adlak goromba férfiak kezébe, kik mesterek, téged elveszteni. "
        },
        {
            "chapter": 21,
            "verse": 32,
            "name": "Ezekiel 21:32",
            "text": "A tűz eledele leszel; véredet benyeli a föld; emlékezetbe nem jösz többé, mert én, az Úr szóltam.   "
        }
    ]
}