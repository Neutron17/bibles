{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 34,
    "name": "Ezekiel 34",
    "verses": [
        {
            "chapter": 34,
            "verse": 1,
            "name": "Ezekiel 34:1",
            "text": " És lőn az Úrnak beszéde hozzám, mondván:"
        },
        {
            "chapter": 34,
            "verse": 2,
            "name": "Ezekiel 34:2",
            "text": "Embernek fia! prófétálj Izráel pásztorai felől, prófétálj és mondjad nékik, a pásztoroknak: Így szól az Úr Isten: Jaj Izráel pásztorainak, a kik önmagokat legeltették! Avagy nem a nyájat kell-é legeltetni a pásztoroknak? "
        },
        {
            "chapter": 34,
            "verse": 3,
            "name": "Ezekiel 34:3",
            "text": "A tejet megettétek, és a gyapjúval ruházkodtatok, a hízottat megöltétek; a nyájat nem legeltettétek. "
        },
        {
            "chapter": 34,
            "verse": 4,
            "name": "Ezekiel 34:4",
            "text": "A gyöngéket nem erősítettétek, és a beteget nem gyógyítottátok, s a megtöröttet nem kötözgettétek, s az elűzöttet vissza nem hoztátok és az elveszettet meg nem kerestétek, hanem keményen és kegyetlenül uralkodtatok rajtok; "
        },
        {
            "chapter": 34,
            "verse": 5,
            "name": "Ezekiel 34:5",
            "text": "Szétszóródtak hát pásztor nélkül, és lőnek mindenféle mezei vadak eledelévé, és szétszóródtak; "
        },
        {
            "chapter": 34,
            "verse": 6,
            "name": "Ezekiel 34:6",
            "text": "Tévelygett nyájam minden hegyen s minden magas halmon, és az egész föld színén szétszóródott az én nyájam, s nem volt, a ki keresné, sem a ki tudakozódnék utána."
        },
        {
            "chapter": 34,
            "verse": 7,
            "name": "Ezekiel 34:7",
            "text": "Annakokáért, ti pásztorok, halljátok meg az Úr beszédét: "
        },
        {
            "chapter": 34,
            "verse": 8,
            "name": "Ezekiel 34:8",
            "text": "Élek én, ezt mondja az Úr Isten, mivelhogy az én nyájam ragadománynyá lőn, és lőn az én nyájam mindenféle mezei vadak eledelévé, pásztor hiányában, és nem keresték az én pásztoraim az én nyájamat, hanem legeltették a pásztorok önmagokat, és az én nyájamat nem legeltették; "
        },
        {
            "chapter": 34,
            "verse": 9,
            "name": "Ezekiel 34:9",
            "text": "Ennekokáért, ti pásztorok, halljátok meg az Úr beszédét: "
        },
        {
            "chapter": 34,
            "verse": 10,
            "name": "Ezekiel 34:10",
            "text": "Így szól az Úr Isten: Ímé, megyek a pásztorok ellen, és előkérem nyájamat az ő kezökből, s megszüntetem őket a nyáj legeltetésétől, és nem legeltetik többé a pásztorok önmagokat, s kiragadom juhaimat szájokból, hogy ne legyenek nékik ételül.  "
        },
        {
            "chapter": 34,
            "verse": 11,
            "name": "Ezekiel 34:11",
            "text": " Mert így szól az Úr Isten: Ímé, én magam keresem meg nyájamat, és magam tudakozódom utána. "
        },
        {
            "chapter": 34,
            "verse": 12,
            "name": "Ezekiel 34:12",
            "text": "Miképen a pásztor tudakozódik nyája után, a mely napon ott áll elszéledt juhai között; így tudakozódom nyájam után, és kiszabadítom őket minden helyről, a hova szétszóródtak a felhőnek s borúnak napján. "
        },
        {
            "chapter": 34,
            "verse": 13,
            "name": "Ezekiel 34:13",
            "text": "És kihozom őket a népek közül s egybegyűjtöm a földekről, és beviszem őket az ő földjökre, és legeltetem őket Izráel hegyein, a mélységekben s a föld minden lakóhelyén. "
        },
        {
            "chapter": 34,
            "verse": 14,
            "name": "Ezekiel 34:14",
            "text": "Jó legelőn legeltetem őket, és Izráel magasságos hegyein leszen akluk, ott feküsznek jó akolban, s kövér legelőn legelnek Izráel hegyein. "
        },
        {
            "chapter": 34,
            "verse": 15,
            "name": "Ezekiel 34:15",
            "text": "Én magam legeltetem nyájamat, s én nyugosztom meg őket, ezt mondja az Úr Isten; "
        },
        {
            "chapter": 34,
            "verse": 16,
            "name": "Ezekiel 34:16",
            "text": "Az elveszettet megkeresem, s az elűzöttet visszahozom, s a megtöröttet kötözgetem, s a beteget erősítem; és a kövéret s erőset elvesztem, és legeltetem őket úgy, mint illik. "
        },
        {
            "chapter": 34,
            "verse": 17,
            "name": "Ezekiel 34:17",
            "text": "Ti pedig, én juhaim, így szól az Úr Isten, ímé én ítéletet teszek juh és juh között, a kosok és bakok közt. "
        },
        {
            "chapter": 34,
            "verse": 18,
            "name": "Ezekiel 34:18",
            "text": "Avagy kevés-é néktek, hogy a jó legelőt legelitek, hogy még legelőitek maradékát lábaitokkal eltapodjátok? és hogy a víz tisztáját iszszátok, hogy még a maradékát lábaitokkal felzavarjátok? "
        },
        {
            "chapter": 34,
            "verse": 19,
            "name": "Ezekiel 34:19",
            "text": "És az én juhaim a ti lábaitok tapodását legelik, s lábaitok zavarását iszszák! "
        },
        {
            "chapter": 34,
            "verse": 20,
            "name": "Ezekiel 34:20",
            "text": "Annakokáért így szól az Úr Isten hozzájok: Ímé én, én teszek ítéletet kövér és ösztövér juh között,"
        },
        {
            "chapter": 34,
            "verse": 21,
            "name": "Ezekiel 34:21",
            "text": "Mivelhogy oldallal és vállal eltaszíttok és szarvaitokkal elökleltek minden erőtelent, míg szétszórván, azokat kiűzitek;"
        },
        {
            "chapter": 34,
            "verse": 22,
            "name": "Ezekiel 34:22",
            "text": "És megtartom az én juhaimat, hogy többé ne legyenek zsákmányul, és ítéletet teszek juh és juh között.  "
        },
        {
            "chapter": 34,
            "verse": 23,
            "name": "Ezekiel 34:23",
            "text": " És állatok föléjök egyetlenegy pásztort, hogy legeltesse őket: az én szolgámat, Dávidot, ő legelteti őket s ő lesz nékik pásztoruk. "
        },
        {
            "chapter": 34,
            "verse": 24,
            "name": "Ezekiel 34:24",
            "text": "Én pedig, az Úr, leszek nékik Istenök, és az én szolgám, Dávid, fejedelem közöttök. Én, az Úr mondottam. "
        },
        {
            "chapter": 34,
            "verse": 25,
            "name": "Ezekiel 34:25",
            "text": "És szerzek ő velök békességnek frigyét, és megszüntetem a gonosz vadakat a földről, hogy bátorságosan lakhassanak a pusztában és alhassanak az erdőkben. "
        },
        {
            "chapter": 34,
            "verse": 26,
            "name": "Ezekiel 34:26",
            "text": "És adok reájok és az én magaslatom környékére áldást, és bocsátom az esőt idejében; áldott esők lesznek. "
        },
        {
            "chapter": 34,
            "verse": 27,
            "name": "Ezekiel 34:27",
            "text": "A mező fája megadja gyümölcsét s a föld megadja termését, és lesznek földjökön bátorságosan, és megtudják, hogy én vagyok az Úr, mikor eltöröm jármok keresztfáit, és kimentem őket azok kezéből, kik őket szolgáltatják. "
        },
        {
            "chapter": 34,
            "verse": 28,
            "name": "Ezekiel 34:28",
            "text": "És nem lesznek többé prédául a pogányoknak, s a föld vadai nem eszik meg őket; és laknak bátorságosan, s nem lesz, a ki felijeszsze őket. "
        },
        {
            "chapter": 34,
            "verse": 29,
            "name": "Ezekiel 34:29",
            "text": "És támasztok nékik drága plántaföldet, hogy többé meg ne emésztessenek éhség miatt a földön, s ne viseljék többé a pogányok gyalázatát; "
        },
        {
            "chapter": 34,
            "verse": 30,
            "name": "Ezekiel 34:30",
            "text": "És megismerik, hogy én, az Úr, az ő Istenök, velök vagyok, és ők népem, Izráel háza, ezt mondja az Úr Isten; "
        },
        {
            "chapter": 34,
            "verse": 31,
            "name": "Ezekiel 34:31",
            "text": "Ti pedig az én juhaim, legelőm nyája vagytok, emberek vagytok, én pedig Istenetek, ezt mondja az Úr Isten.  "
        }
    ]
}