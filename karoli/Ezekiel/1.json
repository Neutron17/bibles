{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 1,
    "name": "Ezekiel 1",
    "verses": [
        {
            "chapter": 1,
            "verse": 1,
            "name": "Ezekiel 1:1",
            "text": " És lőn a harminczadik esztendőben, a negyedik hónapban, a hónap ötödikén, mikor én a foglyok közt a Kébár folyó mellett voltam: megnyilatkozának az egek, és láték isteni látásokat. "
        },
        {
            "chapter": 1,
            "verse": 2,
            "name": "Ezekiel 1:2",
            "text": "A hónap ötödikén (ez az ötödik esztendeje Jojákin király fogságba vitelének). "
        },
        {
            "chapter": 1,
            "verse": 3,
            "name": "Ezekiel 1:3",
            "text": "Valójában lőn az Úrnak beszéde Ezékiel paphoz, a Búzi fiához a Káldeusok földén, a Kébár folyó mellett, és lőn ott rajta az Úrnak keze. "
        },
        {
            "chapter": 1,
            "verse": 4,
            "name": "Ezekiel 1:4",
            "text": "És látám, és ímé forgószél jött északról, nagy felhő egymást érő villámlással, a mely körül fényesség vala, közepéből pedig mintha izzó ércz látszott volna ki, tudniillik a villámlás közepéből. "
        },
        {
            "chapter": 1,
            "verse": 5,
            "name": "Ezekiel 1:5",
            "text": "És belőle négy lelkes állat formája tetszék ki, és ez vala ábrázatjok: emberi formájok vala, "
        },
        {
            "chapter": 1,
            "verse": 6,
            "name": "Ezekiel 1:6",
            "text": "És mindeniknek négy orczája vala, és négy szárnya mindenikőjöknek; "
        },
        {
            "chapter": 1,
            "verse": 7,
            "name": "Ezekiel 1:7",
            "text": "És lábaik egyenes lábak, és lábaik talpa mint a borjú lábának talpa, és szikráznak vala, mint a simított ércz színe. "
        },
        {
            "chapter": 1,
            "verse": 8,
            "name": "Ezekiel 1:8",
            "text": "Továbbá emberi kezek valának szárnyaik alatt négy oldalukon. Mind a négyőjöknek orczái és szárnyai. "
        },
        {
            "chapter": 1,
            "verse": 9,
            "name": "Ezekiel 1:9",
            "text": "Szárnyaik egymás mellé lévén szerkesztve, nem fordultak meg jártukban, mindenik az ő orczája irányában megy vala. "
        },
        {
            "chapter": 1,
            "verse": 10,
            "name": "Ezekiel 1:10",
            "text": "És orczájok formája vala emberi orcza, továbbá oroszlán-orcza mind a négynek jobbfelől, és bika-orcza mind a négynek balfelől, és sas-orcza mind a négynek hátul; "
        },
        {
            "chapter": 1,
            "verse": 11,
            "name": "Ezekiel 1:11",
            "text": "És ezek az ő orczáik. És szárnyaik felül kiterjesztve valának, mindeniknél két szárny összeér vala, kettő pedig fedezé testöket. "
        },
        {
            "chapter": 1,
            "verse": 12,
            "name": "Ezekiel 1:12",
            "text": "És mindenik az ő orczája irányában megy vala, a hová a lélek vala menendő, oda mennek vala, meg nem fordulván jártukban."
        },
        {
            "chapter": 1,
            "verse": 13,
            "name": "Ezekiel 1:13",
            "text": "És a lelkes állatok közt látszék, mint egy égő üszög, a mely lángolt, mint a fáklyák, ide s tova futkározva a lelkes állatok közt; és a tűznek fényessége vala, és a tűzből villámlás jöve ki. "
        },
        {
            "chapter": 1,
            "verse": 14,
            "name": "Ezekiel 1:14",
            "text": "És a lelkes állatok ide s tova mozognak vala, mint a villámlás czikázása. "
        },
        {
            "chapter": 1,
            "verse": 15,
            "name": "Ezekiel 1:15",
            "text": "És mikor ránéztem a lelkes állatokra, ímé egy-egy kerék vala a földön az állatok mellett mind az ő négy orczájok felől. "
        },
        {
            "chapter": 1,
            "verse": 16,
            "name": "Ezekiel 1:16",
            "text": "A kerekek mintha tarsiskőből készültek volna, és mind a négyüknek ugyanazon egy formája vala, és úgy látszának egybeszerkesztve, mintha egyik kerék a másik kerék közepében volna; "
        },
        {
            "chapter": 1,
            "verse": 17,
            "name": "Ezekiel 1:17",
            "text": "Jártukban négy oldaluk felé mentek vala; meg nem fordulnak vala jártukban; "
        },
        {
            "chapter": 1,
            "verse": 18,
            "name": "Ezekiel 1:18",
            "text": "És talpaik magasak valának és félelmesek, és e talpak rakva valának szemekkel köröskörül mind a négynél. "
        },
        {
            "chapter": 1,
            "verse": 19,
            "name": "Ezekiel 1:19",
            "text": "És mikor járnak vala a lelkes állatok, járnak vala a kerekek is mellettök, és mikor fölemelkednek vala az állatok a földről, fölemelkednek vala a kerekek is. "
        },
        {
            "chapter": 1,
            "verse": 20,
            "name": "Ezekiel 1:20",
            "text": "A hová a lélek vala menendő, mennek vala, a hová tudniillik a lélek vala menendő, és a kerekek fölemelkednek vala mellettök, mert a lelkes állatok lelke vala a kerekekben. "
        },
        {
            "chapter": 1,
            "verse": 21,
            "name": "Ezekiel 1:21",
            "text": "Ha azok mentek, ezek is mennek vala, és ha azok álltak, ezek is állnak vala, és ha fölemelkedtek a földről, fölemelkednek vala a kerekek is mellettök, mert a lelkes állatok lelke vala a kerekekben. "
        },
        {
            "chapter": 1,
            "verse": 22,
            "name": "Ezekiel 1:22",
            "text": "És vala mintegy mennyezet az állatok feje fölött, olyan mint a csodálatos kristály, kiterjesztve felül fejök felett. "
        },
        {
            "chapter": 1,
            "verse": 23,
            "name": "Ezekiel 1:23",
            "text": "És a mennyezet alatt szárnyaik egyenesek valának, egyik a másikkal összeérvén; mindegyiknek kettő vala, a melyek befedik vala innen, és mindegyiknek kettő vala, a melyek befedik vala amonnan az ő testöket. "
        },
        {
            "chapter": 1,
            "verse": 24,
            "name": "Ezekiel 1:24",
            "text": "És hallám szárnyaik zúgását, mint sok vizeknek zúgását, úgy mint a Mindenhatónak hangját, mikor járnak vala, zúgás hangját, mint valami tábornak zúgását; mikor állának, leeresztik vala szárnyaikat. "
        },
        {
            "chapter": 1,
            "verse": 25,
            "name": "Ezekiel 1:25",
            "text": "És lőn kiáltás a mennyezeten felül, a mely vala fejök felett, és ők megállván, leeresztik vala szárnyaikat."
        },
        {
            "chapter": 1,
            "verse": 26,
            "name": "Ezekiel 1:26",
            "text": "És a mennyezeten felül, a mely fejök felett vala, látszék mint valami zafirkő, királyi széknek formája, és a királyi széknek formáján látszék mint egy ember formája azon felül; "
        },
        {
            "chapter": 1,
            "verse": 27,
            "name": "Ezekiel 1:27",
            "text": "És látám izzó érczként ragyogni, a melyet, mintha tűz vett volna körül derekának alakjától fogva és fölfelé; és derekának alakjától fogva és lefelé látám, mintha tűz volna. És fényesség vala körülötte, "
        },
        {
            "chapter": 1,
            "verse": 28,
            "name": "Ezekiel 1:28",
            "text": "Mint a milyen a szivárvány, mely a felhőben szokott lenni esős időben, olyan vala a fényesség köröskörül. Ilyen vala az Úr dicsőségének formája, és látám, és orczámra esém, és hallám egy szólónak szavát.   "
        }
    ]
}