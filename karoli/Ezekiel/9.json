{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 9,
    "name": "Ezekiel 9",
    "verses": [
        {
            "chapter": 9,
            "verse": 1,
            "name": "Ezekiel 9:1",
            "text": " És kiáltá füleimbe nagy felszóval, mondván: Hozzátok el a városra a meglátogatásokat, kinek-kinek a kezében legyen vesztő eszköze. "
        },
        {
            "chapter": 9,
            "verse": 2,
            "name": "Ezekiel 9:2",
            "text": "És ímé hat férfi jő vala a felső kapu útjáról, a mely északra néz vala, mindeniknek kezében zúzó eszköze, egy férfi pedig köztük gyolcsba vala öltözve, és íróeszköz vala derekán. És bemenének és állának az érczoltár mellé. "
        },
        {
            "chapter": 9,
            "verse": 3,
            "name": "Ezekiel 9:3",
            "text": "És Izráel Istenének dicsősége elvonula a Kérubról, a mely fölött vala, a ház küszöbéhez, és kiálta a gyolcsba öltözött férfiúnak, a kinek derekán íróeszköz vala. "
        },
        {
            "chapter": 9,
            "verse": 4,
            "name": "Ezekiel 9:4",
            "text": "És monda az Úr néki: Menj át a város közepén, Jeruzsálem közepén, és jegyezz egy jegyet a férfiak homlokára, a kik sóhajtanak és nyögnek mindazokért az útálatosságokért, a melyeket cselekedtek annak közepében. "
        },
        {
            "chapter": 9,
            "verse": 5,
            "name": "Ezekiel 9:5",
            "text": "És amazoknak mondá az én hallásomra: Menjetek át a városon ő utána, és vágjátok; ne kedvezzen a ti szemetek, és ne szánakozzatok: "
        },
        {
            "chapter": 9,
            "verse": 6,
            "name": "Ezekiel 9:6",
            "text": "Vénet, ifjat, szűzet, gyermeket és asszonyokat öljetek meg mind egy lábig, de azokhoz a férfiakhoz, a kiken a jegy van, ne közelítsetek, és az én templomomon kezdjétek el. Elkezdék azért a vén férfiakon, a kik a ház előtt valának. "
        },
        {
            "chapter": 9,
            "verse": 7,
            "name": "Ezekiel 9:7",
            "text": "És mondá nékik: Fertőztessétek meg a házat, és töltsétek meg a pitvarokat megölettekkel. Menjetek ki. És kimenének és öldöklének a városban. "
        },
        {
            "chapter": 9,
            "verse": 8,
            "name": "Ezekiel 9:8",
            "text": "És lőn, hogy levágák őket, és én megmaradtam és esém az én orczámra és kiálték és mondék: Ah, ah, Uram Isten, avagy ki akarod-é írtani Izráel egész maradékát, mikor kiöntöd búsulásodat Jeruzsálemre? "
        },
        {
            "chapter": 9,
            "verse": 9,
            "name": "Ezekiel 9:9",
            "text": "És mondá nékem: Izráel és Júda házának vétke felette nagy, mivelhogy tele a föld vérontással, és a város tele van igazságtalansággal, mert azt mondották: Elhagyta az Úr ezt a földet, és az Úr nem lát. "
        },
        {
            "chapter": 9,
            "verse": 10,
            "name": "Ezekiel 9:10",
            "text": "Azért én is (nem kedvez szemem, sem meg nem szánom őket) útjokat fejökhöz verem! "
        },
        {
            "chapter": 9,
            "verse": 11,
            "name": "Ezekiel 9:11",
            "text": "És ímé a gyolcsba öltözött férfi, kinek íróeszköz vala derekán, választ hozott, mondván: Úgy cselekedtem, a mint parancsolád.   "
        }
    ]
}