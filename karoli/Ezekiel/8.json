{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 8,
    "name": "Ezekiel 8",
    "verses": [
        {
            "chapter": 8,
            "verse": 1,
            "name": "Ezekiel 8:1",
            "text": " És lőn a hatodik esztendőben, a hatodik hónapban, a hónap ötödik napján: én ülök vala házamban, és Júda vénei ülnek vala előttem és esék reám ott az Úr Istennek keze."
        },
        {
            "chapter": 8,
            "verse": 2,
            "name": "Ezekiel 8:2",
            "text": "És látám, és ímé vala mintegy tűznek formája, derekának alakjától fogva lefelé tűz vala, és derekától fogva fölfelé vala mint a fényesség, mint az izzó ércz."
        },
        {
            "chapter": 8,
            "verse": 3,
            "name": "Ezekiel 8:3",
            "text": "És kinyújta egy kézformát, és megragada engem fejem üstökénél fogva, és fölemelve vitt engem a lélek a föld és az ég között, és bevive engem Jeruzsálembe isteni látásokban a belső kapu bejáratához, a mely északra néz, a hol vala helye a bosszúság bálványának, a mely bosszúságra ingerel vala; "
        },
        {
            "chapter": 8,
            "verse": 4,
            "name": "Ezekiel 8:4",
            "text": "És ímé ott vala Izráel Istenének dicsősége, a látás szerint, a melyet láttam a völgyben. "
        },
        {
            "chapter": 8,
            "verse": 5,
            "name": "Ezekiel 8:5",
            "text": "És monda nékem: Embernek fia! emeld föl csak szemeidet észak felé. Fölemelém azért szemeimet észak felé: és ímé északra az oltár kapujától áll vala a bosszúság ama bálványa a bejáratnál. "
        },
        {
            "chapter": 8,
            "verse": 6,
            "name": "Ezekiel 8:6",
            "text": "És mondá nékem: Embernek fia! látod-e mit cselekesznek? A nagy útálatosságokat, melyeket Izráel háza itt cselekszik, hogy eltávozzam az én szenthelyemtől. De még egyéb nagy útálatosságokat is fogsz látni."
        },
        {
            "chapter": 8,
            "verse": 7,
            "name": "Ezekiel 8:7",
            "text": "És vive engem a pitvar bejáratához, és látám, és ímé egy lyuk vala a falban."
        },
        {
            "chapter": 8,
            "verse": 8,
            "name": "Ezekiel 8:8",
            "text": "És mondá nékem: Embernek fia! ronts csak át a falon! és átronték a falon, és ímé egy ajtó vala ott. "
        },
        {
            "chapter": 8,
            "verse": 9,
            "name": "Ezekiel 8:9",
            "text": "És mondá nékem: Menj be és lásd meg a gonosz útálatosságokat, a melyeket ezek ott cselekesznek. "
        },
        {
            "chapter": 8,
            "verse": 10,
            "name": "Ezekiel 8:10",
            "text": "Bemenék azért és látám, és ímé az útálatos csúszó-mászó állatoknak és barmoknak mindenféle képei és Izráel házának minden bálványai vannak bevésve a falon köröskörül. "
        },
        {
            "chapter": 8,
            "verse": 11,
            "name": "Ezekiel 8:11",
            "text": "És hetven férfiú Izráel házának vénei közül (ezek közepette Jaazanjáhu, a Sáfán fia) áll vala előttök, mindenik a maga tömjénezőjével kezében, s a füstölőszer felhőjének illata száll vala fel. "
        },
        {
            "chapter": 8,
            "verse": 12,
            "name": "Ezekiel 8:12",
            "text": "És mondá nékem: Láttad-é, embernek fia, Izráel házának vénei mit cselekesznek a sötétben, kiki az ő képes házában? mert azt mondják: Nem lát minket az Úr, elhagyta az Úr ezt a földet. "
        },
        {
            "chapter": 8,
            "verse": 13,
            "name": "Ezekiel 8:13",
            "text": "És mondá nékem: Még egyéb nagy útálatosságokat is fogsz látni, miket ezek cselekesznek."
        },
        {
            "chapter": 8,
            "verse": 14,
            "name": "Ezekiel 8:14",
            "text": "És vive engem az Úr háza kapujának bejáratához, a mely északra van, és ímé ott asszonyok ülnek vala, siratván a Tammúzt. "
        },
        {
            "chapter": 8,
            "verse": 15,
            "name": "Ezekiel 8:15",
            "text": "És mondá nékem: Láttad-é, embernek fia? még egyéb, ezeknél nagyobb útálatosságokat is fogsz látni. "
        },
        {
            "chapter": 8,
            "verse": 16,
            "name": "Ezekiel 8:16",
            "text": "És bevive engem az Úr házának belső pitvarába, és ímé az Úr templomának bejáratánál, a tornácz és az oltár között vala mintegy huszonöt férfiú, kik hátokkal az Úr templomára és orczájokkal keletre fordultak, s ezek kelet felé leborulva imádták a napot. "
        },
        {
            "chapter": 8,
            "verse": 17,
            "name": "Ezekiel 8:17",
            "text": "És mondá nékem: Láttad-é, embernek fia? avagy kevés-é Júda házának ily útálatosságokat cselekedni, a milyeneket itt cselekedtek? hogy még a földet is betöltik erőszakossággal, és engem megint haragra ingerelnek, ímé, hogy tartják a venyigét orrukhoz! "
        },
        {
            "chapter": 8,
            "verse": 18,
            "name": "Ezekiel 8:18",
            "text": "Én is búsulásom szerint cselekszem, nem fog kedvezni szemem, sem meg nem szánom őket; s ha kiáltanak füleimbe nagy felszóval, nem hallgatom meg őket.   "
        }
    ]
}