{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 42,
    "name": "Ezekiel 42",
    "verses": [
        {
            "chapter": 42,
            "verse": 1,
            "name": "Ezekiel 42:1",
            "text": " És kivitt engem a külső pitvarba az északi úton és vitt engem a kamarák épületéhez, mely az elkülönített hely ellenében és az épület ellenében észak felé vala;"
        },
        {
            "chapter": 42,
            "verse": 2,
            "name": "Ezekiel 42:2",
            "text": "A száz sing hosszú oldal elé az északi oldalra, és vala ötven sing a szélessége. "
        },
        {
            "chapter": 42,
            "verse": 3,
            "name": "Ezekiel 42:3",
            "text": "A húsz singnek ellenében, mely a belső pitvarhoz tartozék, és a kőből rakott pádimentom ellenében, mely a külső udvarhoz tartozék, folyosó vala folyosó ellenében három sorban."
        },
        {
            "chapter": 42,
            "verse": 4,
            "name": "Ezekiel 42:4",
            "text": "És a kamarák előtt tíz sing széles út vala befelé, hosszúsága száz sing; és ajtaik észak felé valának. "
        },
        {
            "chapter": 42,
            "verse": 5,
            "name": "Ezekiel 42:5",
            "text": "És a felső kamarák rövidebbek valának az épület alsó és középső kamaráinál, mert a folyosók elvettek belőlök. "
        },
        {
            "chapter": 42,
            "verse": 6,
            "name": "Ezekiel 42:6",
            "text": "Mivelhogy három sorban valának és nem valának oszlopaik, mint a pitvaroknak; ezért lőn az alsókhoz és a középsőkhöz képest elvéve a helyből."
        },
        {
            "chapter": 42,
            "verse": 7,
            "name": "Ezekiel 42:7",
            "text": "És egy fal, mely kivül vala, párhuzamosan a kamarákkal a külső pitvar felé, a kamarák előtt, ötven sing hosszú vala. "
        },
        {
            "chapter": 42,
            "verse": 8,
            "name": "Ezekiel 42:8",
            "text": "Mert a kamarák hosszúsága, melyek a külső pitvar felé valának, ötven sing vala, és ímé, a szenthely ellenében száz sing vala. "
        },
        {
            "chapter": 42,
            "verse": 9,
            "name": "Ezekiel 42:9",
            "text": "És e kamarák alatt vala a bejáró hely napkelet felől, ha beléjök a külső pitvarból méne valaki. "
        },
        {
            "chapter": 42,
            "verse": 10,
            "name": "Ezekiel 42:10",
            "text": "A pitvar falának szélességében dél felé az elkülönített hely és az épület előtt is kamarák valának. "
        },
        {
            "chapter": 42,
            "verse": 11,
            "name": "Ezekiel 42:11",
            "text": "És egy út vala előttök, melyek hasonlatosak valának a kamarákhoz, melyek északra valának, olyan hosszúságúak és olyan szélességűek, mint ezek, és minden kijárásuk és elrendezésök olyan vala, mint ezeké. És valamint amazoknak ajtói,"
        },
        {
            "chapter": 42,
            "verse": 12,
            "name": "Ezekiel 42:12",
            "text": "Akképen valának azoknak a kamaráknak ajtói is, melyek dél felé valának: egy ajtó kezdetén az útnak, annak az útnak, mely a megfelelő fal előtt kelet felé vala, ha valaki hozzájok méne. "
        },
        {
            "chapter": 42,
            "verse": 13,
            "name": "Ezekiel 42:13",
            "text": "És monda nékem: Az északi és a déli kamarák, melyek az elkülönített hely előtt vannak, azok a szent kamarák, melyekben a papok, kik az Úrhoz közelednek, eszik az igen szentséges áldozatokat, ott rakják le az igen szentséges áldozatokat, az eledeli, a bűnért való és a vétekért való áldozatot; mert szent az a hely."
        },
        {
            "chapter": 42,
            "verse": 14,
            "name": "Ezekiel 42:14",
            "text": "Mikor bemennek oda a papok, ki ne jőjjenek a szent helyről a külső pitvarba, hanem ott rakják le ruháikat, melyekben szolgáltak; mert szentek ezek, és más ruhába öltözzenek, úgy közeledjenek a nép helyéhez. "
        },
        {
            "chapter": 42,
            "verse": 15,
            "name": "Ezekiel 42:15",
            "text": "És mikor a belső háznak méréseit véghezvitte, kivitt engem a napkelet felől való kapu útján, és megméré azt köröskörül."
        },
        {
            "chapter": 42,
            "verse": 16,
            "name": "Ezekiel 42:16",
            "text": "Méré a keleti oldalt a mérőpálczával ötszáz singnyire, a mérőpálczával. És megfordula, és"
        },
        {
            "chapter": 42,
            "verse": 17,
            "name": "Ezekiel 42:17",
            "text": "Méré az északi oldalt ötszáz singnyire a mérőpálczával. És megfordula, "
        },
        {
            "chapter": 42,
            "verse": 18,
            "name": "Ezekiel 42:18",
            "text": "A déli oldal felé, és mére ötszáz singet a mérőpálczával. "
        },
        {
            "chapter": 42,
            "verse": 19,
            "name": "Ezekiel 42:19",
            "text": "Fordula aztán a nyugoti oldal felé, és mére ötszáz singet a mérőpálczával. "
        },
        {
            "chapter": 42,
            "verse": 20,
            "name": "Ezekiel 42:20",
            "text": "Mind a négy szél irányában méré azt. Kőfala vala köröskörül, hosszúsága ötszáz, szélessége is ötszáz sing, hogy elválaszsza a szentet a köztől.   "
        }
    ]
}