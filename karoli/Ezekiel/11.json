{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 11,
    "name": "Ezekiel 11",
    "verses": [
        {
            "chapter": 11,
            "verse": 1,
            "name": "Ezekiel 11:1",
            "text": " És fölemelt engem a lélek, és bevive az Úr házának keleti kapujához, a mely néz keletnek, és ímé, a kapu bejáratánál huszonöt férfi vala, kik között látám Jaazanját, Azzur fiát, és Pelatjáhut, Benájáhu fiát, a nép fejedelmeit. "
        },
        {
            "chapter": 11,
            "verse": 2,
            "name": "Ezekiel 11:2",
            "text": "És mondá nékem: Embernek fia! ezek a férfiak, a kik gonoszt eszelnek ki és rossz tanácsot adnak ebben a városban, "
        },
        {
            "chapter": 11,
            "verse": 3,
            "name": "Ezekiel 11:3",
            "text": "Mondván: Nem egyhamar fogunk házakat építeni; ez a város a fazék, mi pedig a hús. "
        },
        {
            "chapter": 11,
            "verse": 4,
            "name": "Ezekiel 11:4",
            "text": "Azért prófétálj ellenök; prófétálj, embernek fia!"
        },
        {
            "chapter": 11,
            "verse": 5,
            "name": "Ezekiel 11:5",
            "text": "És esék reám az Úr lelke, és mondá nékem: Mondjad, így szól az Úr: Így szólottatok, Izráel háza! és a mi lelketekben készül, én tudom. "
        },
        {
            "chapter": 11,
            "verse": 6,
            "name": "Ezekiel 11:6",
            "text": "Sokakat öltetek meg ebben a városban, és utczáit megtöltöttétek megölettekkel. "
        },
        {
            "chapter": 11,
            "verse": 7,
            "name": "Ezekiel 11:7",
            "text": "Ezért, így szól az Úr Isten: Megöletteitek, kiket a város közepére vetettetek, ezek a hús, a város pedig a fazék, és titeket kivisznek belőle. "
        },
        {
            "chapter": 11,
            "verse": 8,
            "name": "Ezekiel 11:8",
            "text": "Fegyvertől féltetek, fegyvert hozok reátok, azt mondja az Úr Isten. "
        },
        {
            "chapter": 11,
            "verse": 9,
            "name": "Ezekiel 11:9",
            "text": "És kiviszlek titeket belőle, és adlak titeket idegenek kezébe, és tartok ítéletet fölöttetek. "
        },
        {
            "chapter": 11,
            "verse": 10,
            "name": "Ezekiel 11:10",
            "text": "Fegyver miatt hulljatok el, Izráel határán ítéllek meg titeket, és megtudjátok, hogy én vagyok az Úr. "
        },
        {
            "chapter": 11,
            "verse": 11,
            "name": "Ezekiel 11:11",
            "text": "E város ne legyen fazekatok, hogy ti benne hús legyetek, Izráel határán ítéllek el titeket. "
        },
        {
            "chapter": 11,
            "verse": 12,
            "name": "Ezekiel 11:12",
            "text": "És megtudjátok, hogy én vagyok az Úr, mert az én végzéseimben nem jártatok, és rendeléseimet nem cselekedtétek, hanem a pogányok módja szerint cselekedtetek, a kik körültetek vannak. "
        },
        {
            "chapter": 11,
            "verse": 13,
            "name": "Ezekiel 11:13",
            "text": "És lőn, mikor prófétáltam, Pelatjáhu, Benájáhu fia meghala, én pedig orczámra esém és kiálték nagy felszóval, és mondék: Ah, ah, Uram Isten, te véget vetsz Izráel maradékának!"
        },
        {
            "chapter": 11,
            "verse": 14,
            "name": "Ezekiel 11:14",
            "text": "És lőn az Úrnak szava én hozzám, mondván: "
        },
        {
            "chapter": 11,
            "verse": 15,
            "name": "Ezekiel 11:15",
            "text": "Embernek fia! a te atyádfiai, atyádfiai, a te rokonaid és Izráel egész háza együtt azok, a kikről Jeruzsálem lakói ezt mondják: távozzatok el az Úrtól, nékünk adatott ez a föld örökségül. "
        },
        {
            "chapter": 11,
            "verse": 16,
            "name": "Ezekiel 11:16",
            "text": "Ezokáért mondjad: így szól az Úr Isten: Mivelhogy távol vetettem őket a pogányok közé, és szétszórtam őket a tartományokba, tehát én leszek nékik templomul rövid időre a tartományokban, a melyekbe mentek."
        },
        {
            "chapter": 11,
            "verse": 17,
            "name": "Ezekiel 11:17",
            "text": "Ennekokáért mondjad: Így szól az Úr Isten: Egybegyűjtelek titeket a népek közül és együvé hozlak titeket a tartományokból, a melyekben szétszórattatok, és adom néktek Izráel földjét. "
        },
        {
            "chapter": 11,
            "verse": 18,
            "name": "Ezekiel 11:18",
            "text": "És bemennek oda és eltávolítják minden ő fertelmességeit és minden útálatosságait ő belőle. "
        },
        {
            "chapter": 11,
            "verse": 19,
            "name": "Ezekiel 11:19",
            "text": "És adok nékik egy szívet, és új lelket adok belétek, és eltávolítom a kőszívet az ő testökből, és adok nékik hússzívet; "
        },
        {
            "chapter": 11,
            "verse": 20,
            "name": "Ezekiel 11:20",
            "text": "Hogy az én végzéseimben járjanak és rendeléseimet megőrizzék és cselekedjék azokat, és legyenek nékem népem és én leszek nékik Istenök."
        },
        {
            "chapter": 11,
            "verse": 21,
            "name": "Ezekiel 11:21",
            "text": "De a kiknek szívök az ő fertelmességeik és útálatosságaik szíve szerint jár, azoknak útját fejökhöz verem, mondja az Úr Isten. "
        },
        {
            "chapter": 11,
            "verse": 22,
            "name": "Ezekiel 11:22",
            "text": "És fölemelék a Kérubok szárnyaikat s a kerekek mellettök, és Izráel Istenének dicsősége rajtok felül vala. "
        },
        {
            "chapter": 11,
            "verse": 23,
            "name": "Ezekiel 11:23",
            "text": "És felszálla az Úrnak dicsősége a város közepéből, és álla a hegyre, mely a várostól keletre van. "
        },
        {
            "chapter": 11,
            "verse": 24,
            "name": "Ezekiel 11:24",
            "text": "A lélek pedig felvőn engem, és vive Káldeába a foglyokhoz látásban az Isten lelke által, és felszálla előlem a látás, a melyet láttam. "
        },
        {
            "chapter": 11,
            "verse": 25,
            "name": "Ezekiel 11:25",
            "text": "És elbeszélém a foglyoknak az Úrnak minden beszédét, a melyet nékem megjelentetett.   "
        }
    ]
}