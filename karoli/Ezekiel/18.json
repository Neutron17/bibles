{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 18,
    "name": "Ezekiel 18",
    "verses": [
        {
            "chapter": 18,
            "verse": 1,
            "name": "Ezekiel 18:1",
            "text": " És lőn az Úr szava hozzám, mondván: "
        },
        {
            "chapter": 18,
            "verse": 2,
            "name": "Ezekiel 18:2",
            "text": "Mi dolog, hogy ezt a közbeszédet szoktátok mondani Izráel földjén, mondván: Az atyák ettek egrest, és a fiak foga vásott meg bele? "
        },
        {
            "chapter": 18,
            "verse": 3,
            "name": "Ezekiel 18:3",
            "text": "Élek én, ezt mondja az Úr Isten, nem lesz többé helye köztetek ennek a közbeszédnek Izráelben. "
        },
        {
            "chapter": 18,
            "verse": 4,
            "name": "Ezekiel 18:4",
            "text": "Ímé, minden lélek enyém, úgy az atyának lelke, mint a fiúnak lelke enyém; a mely lélek vétkezik, annak kell meghalni! "
        },
        {
            "chapter": 18,
            "verse": 5,
            "name": "Ezekiel 18:5",
            "text": "És ha valaki igaz lesz, és törvény szerint igazságot cselekszik; "
        },
        {
            "chapter": 18,
            "verse": 6,
            "name": "Ezekiel 18:6",
            "text": "Ha a hegyeken nem eszik, és szemeit föl nem emeli Izráel házának bálványaira, és felebarátja feleségét meg nem fertézteti, és asszonyhoz tisztátalanságában nem közeledik; "
        },
        {
            "chapter": 18,
            "verse": 7,
            "name": "Ezekiel 18:7",
            "text": "És senkit nem nyomorgat, az adósnak a zálogot visszaadja, ragadományt nem ragadoz, az éhezőnek kenyerét adja és a mezítelent ruhával befödi; "
        },
        {
            "chapter": 18,
            "verse": 8,
            "name": "Ezekiel 18:8",
            "text": "Uzsorára nem ád, kamatot nem vesz, megvonja kezét az álnokságtól, igaz ítéletet tesz a felek közt; "
        },
        {
            "chapter": 18,
            "verse": 9,
            "name": "Ezekiel 18:9",
            "text": "Az én parancsolatimban jár és törvényeimet megőrzi, hogy igazságot cselekedjék; ez az igaz, ő élvén él, ezt mondja az Úr Isten. "
        },
        {
            "chapter": 18,
            "verse": 10,
            "name": "Ezekiel 18:10",
            "text": "És ha erőszakos fiat nemz, a ki vért ont, és csak egyet is cselekszik amazokból; "
        },
        {
            "chapter": 18,
            "verse": 11,
            "name": "Ezekiel 18:11",
            "text": "Mindezeket pedig nem cselekedte; hanem a hegyeken evett, és felebarátjának feleségét megfertéztette;"
        },
        {
            "chapter": 18,
            "verse": 12,
            "name": "Ezekiel 18:12",
            "text": "A szűkölködőt és szegényt nyomorgatta, ragadományokat ragadozott, zálogot vissza nem adott, és a bálványokra emelte szemeit, útálatosságot cselekedett; "
        },
        {
            "chapter": 18,
            "verse": 13,
            "name": "Ezekiel 18:13",
            "text": "Uzsorára adott és kamatot vett: és az ilyen éljen? Nem él! Mindezeket az útálatosságokat cselekedte, halállal haljon meg, az ő vére legyen ő rajta! "
        },
        {
            "chapter": 18,
            "verse": 14,
            "name": "Ezekiel 18:14",
            "text": "S ímé, ha fiat nemz, és ez látja atyjának minden vétkét, melyeket cselekszik; látja, de nem cselekszik azok szerint:"
        },
        {
            "chapter": 18,
            "verse": 15,
            "name": "Ezekiel 18:15",
            "text": "A hegyeken nem eszik, és szemeit nem emeli fel Izráel házának bálványaira, felebarátjának feleségét meg nem fertézteti, "
        },
        {
            "chapter": 18,
            "verse": 16,
            "name": "Ezekiel 18:16",
            "text": "És senkit sem nyomorgat, zálogot nem vesz, ragadományt nem ragadoz, kenyerét az éhezőnek adja és a mezítelent ruhával befödi; "
        },
        {
            "chapter": 18,
            "verse": 17,
            "name": "Ezekiel 18:17",
            "text": "A szegényre nem veti rá kezét, uzsorát és kamatot nem vesz, törvényeim szerint cselekszik, parancsolataimban jár: az ilyen ne haljon meg atyja vétkéért, hanem élvén éljen."
        },
        {
            "chapter": 18,
            "verse": 18,
            "name": "Ezekiel 18:18",
            "text": "Atyja, mert nyomorgatást követett el, ragadományt ragadozott atyjafiától, és a mi nem jó, azt cselekedte népe között: ímé meghal a maga vétkéért. "
        },
        {
            "chapter": 18,
            "verse": 19,
            "name": "Ezekiel 18:19",
            "text": "És ti ezt mondjátok: Miért ne viselje a fiú az apa vétkét? Ám a fiú, törvény szerint és igazságot cselekedett, minden parancsolatimat megtartotta s cselekedte azokat: élvén éljen. "
        },
        {
            "chapter": 18,
            "verse": 20,
            "name": "Ezekiel 18:20",
            "text": "A mely lélek vétkezik, annak kell meghalni; a fiú ne viselje az apa vétkét, se az apa ne viselje a fiú vétkét; az igazon legyen az ő igazsága, és a gonoszon az ő gonoszsága."
        },
        {
            "chapter": 18,
            "verse": 21,
            "name": "Ezekiel 18:21",
            "text": "És ha a gonosztevő megtér minden vétkéből, melyeket cselekedett, és megtartja minden parancsolatimat, és törvény szerint és igazságot cselekszik: élvén éljen, és meg ne haljon."
        },
        {
            "chapter": 18,
            "verse": 22,
            "name": "Ezekiel 18:22",
            "text": "Semmi gonoszságáról, melyet cselekedett, emlékezés nem lészen; az ő igazságáért, melyet cselekedett, élni fog. "
        },
        {
            "chapter": 18,
            "verse": 23,
            "name": "Ezekiel 18:23",
            "text": "Hát kivánva kivánom én a gonosznak halálát? ezt mondja az Úr Isten! nem inkább azt, hogy megtérjen útjáról és éljen? "
        },
        {
            "chapter": 18,
            "verse": 24,
            "name": "Ezekiel 18:24",
            "text": "És ha az igaz elhajol az ő igazságától, és gonoszságot cselekszik, minden útálatosság szerint, melyeket a hitetlen cselekedett, cselekeszik, nemde éljen-é? Semmi igazságairól, a melyeket cselekedett, emlékezés nem lészen: gonoszságáért, melyet cselekedett, és az ő vétkéért, melylyel vétkezett, ezekért meg kell halnia."
        },
        {
            "chapter": 18,
            "verse": 25,
            "name": "Ezekiel 18:25",
            "text": "És azt mondjátok: Nem igazságos az Úrnak útja! Oh, halljátok meg, Izráel háza: az én útam nem igazságos-é? nem inkább a ti útaitok nem igazságosak-é? "
        },
        {
            "chapter": 18,
            "verse": 26,
            "name": "Ezekiel 18:26",
            "text": "Ha elhajol az igaz az ő igazságától, és gonoszságot cselekszik, és a miatt meghal: gonoszsága miatt hal meg, melyet cselekedett."
        },
        {
            "chapter": 18,
            "verse": 27,
            "name": "Ezekiel 18:27",
            "text": "És ha a gonosztevő megtér az ő gonoszságától, melyet cselekedett, és törvény szerint és igazságot cselekszik: ez az ő lelkét megtartja életben. "
        },
        {
            "chapter": 18,
            "verse": 28,
            "name": "Ezekiel 18:28",
            "text": "Mert belátta és megtért minden gonoszságától, melyeket cselekedett: élvén éljen, ne haljon meg."
        },
        {
            "chapter": 18,
            "verse": 29,
            "name": "Ezekiel 18:29",
            "text": "És azt mondja az Izráel háza: Nem igazságos az Úrnak útja! Az én útaim nem igazságosak-é, Izráel háza? nem inkább a ti útaitok nem igazságosak-é? "
        },
        {
            "chapter": 18,
            "verse": 30,
            "name": "Ezekiel 18:30",
            "text": "Ennekokáért mindeniteket az ő útai szerint ítélem, Izráel háza, ezt mondja az Úr Isten. Térjetek meg és forduljatok el minden vétkeitektől, hogy romlástokra ne legyen gonoszságotok. "
        },
        {
            "chapter": 18,
            "verse": 31,
            "name": "Ezekiel 18:31",
            "text": "Vessétek el magatoktól minden vétkeiteket, melyekkel vétkeztetek, és szerezzetek magatoknak új szívet és új lelket; Miért halnátok meg, oh Izráel háza!? "
        },
        {
            "chapter": 18,
            "verse": 32,
            "name": "Ezekiel 18:32",
            "text": "Mert nem gyönyörködöm a meghaló halálában, ezt mondja az Úr Isten. Térjetek meg azért és éljetek!   "
        }
    ]
}