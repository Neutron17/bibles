{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 28,
    "name": "Ezekiel 28",
    "verses": [
        {
            "chapter": 28,
            "verse": 1,
            "name": "Ezekiel 28:1",
            "text": " És lőn az Úr beszéde hozzám, mondván: "
        },
        {
            "chapter": 28,
            "verse": 2,
            "name": "Ezekiel 28:2",
            "text": "Embernek fia! mondjad Tírus fejedelmének: Ezt mondja az Úr Isten: Mivelhogy felfuvalkodott szíved és ezt mondtad: Isten vagyok én, Isten székében ülök a tengerek szívében, holott csak ember vagy és nem Isten, mégis olylyá tevéd szíved, minő az Isten szíve, "
        },
        {
            "chapter": 28,
            "verse": 3,
            "name": "Ezekiel 28:3",
            "text": "Lám, hát bölcsebb volnál te Dánielnél! Semmi elrejtett dolog nem homályos néked! "
        },
        {
            "chapter": 28,
            "verse": 4,
            "name": "Ezekiel 28:4",
            "text": "Bölcseségeddel és értelmeddel gyűjtöttél magadnak gazdagságot, s gyűjtöttél aranyat s ezüstöt kincses házaidba. "
        },
        {
            "chapter": 28,
            "verse": 5,
            "name": "Ezekiel 28:5",
            "text": "Bölcseségednek nagy voltával kereskedésed közben megsokasítád gazdagságodat, és felfuvalkodott szíved gazdagságod miatt. "
        },
        {
            "chapter": 28,
            "verse": 6,
            "name": "Ezekiel 28:6",
            "text": "Ezokáért így szól az Úr Isten: Mivel olylyá tevéd szíved, minő az Isten szíve: "
        },
        {
            "chapter": 28,
            "verse": 7,
            "name": "Ezekiel 28:7",
            "text": "Azért ímé, hozok reád idegeneket, a nemzetek legkegyetlenebbjeit, és kivonszák fegyvereiket bölcseséged szépsége ellen, és megfertéztetik fényességedet. "
        },
        {
            "chapter": 28,
            "verse": 8,
            "name": "Ezekiel 28:8",
            "text": "A sírgödörbe szállítnak alá, s meghalsz a megölettek halálával a tengerek szívében. "
        },
        {
            "chapter": 28,
            "verse": 9,
            "name": "Ezekiel 28:9",
            "text": "Vajjon mondván mondod-é megölőd előtt: Isten vagyok én? holott ember vagy és nem Isten a téged átütőnek kezében! "
        },
        {
            "chapter": 28,
            "verse": 10,
            "name": "Ezekiel 28:10",
            "text": "Körülmetéletlenek halálával halsz meg, idegeneknek keze által. Mert én szóltam, ezt mondja az Úr Isten. "
        },
        {
            "chapter": 28,
            "verse": 11,
            "name": "Ezekiel 28:11",
            "text": "És lőn az Úr beszéde hozzám, mondván: "
        },
        {
            "chapter": 28,
            "verse": 12,
            "name": "Ezekiel 28:12",
            "text": "Embernek fia! kezdj gyászéneket Tírus királyáról, és mondd néki: Így szól az Úr Isten: Te valál az arányosság pecsétgyűrűje, teljes bölcseséggel, tökéletes szépségben. "
        },
        {
            "chapter": 28,
            "verse": 13,
            "name": "Ezekiel 28:13",
            "text": "Édenben, Isten kertjében voltál; rakva valál mindenféle drágakövekkel: karniollal, topázzal és jáspissal, társiskővel és onixxal, berillussal, zafirral, gránáttal és smaragddal; és karikáid mesterkézzel és mélyedéseid aranyból készültek ama napon, melyen teremtetél. "
        },
        {
            "chapter": 28,
            "verse": 14,
            "name": "Ezekiel 28:14",
            "text": "Valál felkent oltalmazó Kérub; és úgy állattalak téged, hogy Isten szent hegyén valál, tüzes kövek közt jártál. "
        },
        {
            "chapter": 28,
            "verse": 15,
            "name": "Ezekiel 28:15",
            "text": "Feddhetetlen valál útaidban attól a naptól fogva, melyen teremtetél, míg gonoszság nem találtaték benned. "
        },
        {
            "chapter": 28,
            "verse": 16,
            "name": "Ezekiel 28:16",
            "text": "Kereskedésed bősége miatt belsőd erőszakossággal telt meg és vétkezél; azért levetélek téged az Isten hegyéről, és elvesztélek, te oltalmazó Kérub, a tüzes kövek közül. "
        },
        {
            "chapter": 28,
            "verse": 17,
            "name": "Ezekiel 28:17",
            "text": "Szíved felfuvalkodott szépséged miatt; megrontottad bölcseségedet fényességedben; a földre vetettelek királyok előtt, adtalak szemök gyönyörűségére. "
        },
        {
            "chapter": 28,
            "verse": 18,
            "name": "Ezekiel 28:18",
            "text": "Vétkeid sokaságával kereskedésed hamisságában megfertéztetted szenthelyeidet; azért tüzet hoztam ki belsődből, ez emésztett meg téged; és tevélek hamuvá a földön mindenek láttára, a kik reád néznek. "
        },
        {
            "chapter": 28,
            "verse": 19,
            "name": "Ezekiel 28:19",
            "text": "Mindnyájan, a kik ismertek a népek közt, elborzadnak miattad; rémségessé lettél, s többé örökké nem leszel!  "
        },
        {
            "chapter": 28,
            "verse": 20,
            "name": "Ezekiel 28:20",
            "text": " És lőn az Úr beszéde hozzám, mondván: "
        },
        {
            "chapter": 28,
            "verse": 21,
            "name": "Ezekiel 28:21",
            "text": "Embernek fia! vesd tekintetedet Sidonra, és prófétálj ellene. "
        },
        {
            "chapter": 28,
            "verse": 22,
            "name": "Ezekiel 28:22",
            "text": "És mondjad: Így szól az Úr Isten: Ímé, én ellened megyek, Sidon, és megdicsőítem magamat közepetted, hogy megtudják, hogy én vagyok az Úr, mikor ítéleteket cselekszem benne, és megszentelem magamat benne. "
        },
        {
            "chapter": 28,
            "verse": 23,
            "name": "Ezekiel 28:23",
            "text": "És bocsátok reá döghalált és vért utczáira, és sebesültek hullanak el benne fegyver miatt, mely reá jő mindenfelől; hogy megtudják, hogy én vagyok az Úr. "
        },
        {
            "chapter": 28,
            "verse": 24,
            "name": "Ezekiel 28:24",
            "text": "És ne legyen többé Izráel házának szúró tövise és fájdalomszerző tüskéje mindazok között, kik körülöttök vannak, kik őket megvetik, és tudják meg, hogy én vagyok az Úr. "
        },
        {
            "chapter": 28,
            "verse": 25,
            "name": "Ezekiel 28:25",
            "text": " Így szól az Úr Isten: Mikor egybegyűjtöm Izráel házát a népek közül, kik közé szétszórattak, akkor megszentelem magamat rajtok a pogányok szeme láttára, és laknak az ő földjökön, melyet adtam Jákóbnak, az én szolgámnak. "
        },
        {
            "chapter": 28,
            "verse": 26,
            "name": "Ezekiel 28:26",
            "text": "És laknak azon bátorsággal, és házakat építenek s szőlőket plántálnak, és laknak bátorsággal, mikor ítéleteket cselekedtem mindazokon, kik őket megvetik vala ő körülöttök, hogy megtudják, hogy én vagyok az Úr, az ő Istenök.   "
        }
    ]
}