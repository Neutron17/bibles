{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 6,
    "name": "Ezekiel 6",
    "verses": [
        {
            "chapter": 6,
            "verse": 1,
            "name": "Ezekiel 6:1",
            "text": " És lőn az Úrnak szava én hozzám, mondván: "
        },
        {
            "chapter": 6,
            "verse": 2,
            "name": "Ezekiel 6:2",
            "text": "Embernek fia, vesd tekintetedet Izráel hegyeire, és prófétálj ellenök: "
        },
        {
            "chapter": 6,
            "verse": 3,
            "name": "Ezekiel 6:3",
            "text": "És mondjad: Izráel hegyei, halljátok meg az Úr Isten beszédét! Ezt mondja az Úr Isten a hegyeknek és a halmoknak, a mélységeknek és a völgyeknek: Ímé én fegyvert hozok reátok, és elvesztem a ti magaslataitokat."
        },
        {
            "chapter": 6,
            "verse": 4,
            "name": "Ezekiel 6:4",
            "text": "És elpusztulnak oltáraitok, és összetörnek naposzlopaitok, és elhullatom sebesültjeiteket bálványaitok előtt. "
        },
        {
            "chapter": 6,
            "verse": 5,
            "name": "Ezekiel 6:5",
            "text": "És vetem az Izráel fiainak holttesteit bálványaik elé, és szétszórom csontjaitokat oltáraitok körül."
        },
        {
            "chapter": 6,
            "verse": 6,
            "name": "Ezekiel 6:6",
            "text": "Minden lakóhelyeteken a városok elpusztuljanak, és a magaslatok elveszszenek, hogy elpusztuljanak és rommá legyenek oltáraitok, és törjenek össze és legyenek semmivé bálványaitok, és kivágattassanak naposzlopaitok, és eltöröltessenek csinálmányaitok. "
        },
        {
            "chapter": 6,
            "verse": 7,
            "name": "Ezekiel 6:7",
            "text": "És elhulljon a sebesült közöttetek, hogy megtudjátok, hogy én vagyok az Úr. "
        },
        {
            "chapter": 6,
            "verse": 8,
            "name": "Ezekiel 6:8",
            "text": "De maradékot hagyok, hogy legyenek közületek, a kik megmenekedtek a fegyvertől a pogányok közt, mikor szétszórattok a tartományokban. "
        },
        {
            "chapter": 6,
            "verse": 9,
            "name": "Ezekiel 6:9",
            "text": "Akkor megemlékeznek én rólam menekültjeitek a pogányok közt, kik közé fogságba vitetének, mert megtörtem parázna szívöket, mely tőlem elszakadt, és bálványaikkal paráználkodó szemeiket, és megundorodnak önmagok előtt a gonoszságokért, melyeket cselekedtek minden útálatosságuk szerint; "
        },
        {
            "chapter": 6,
            "verse": 10,
            "name": "Ezekiel 6:10",
            "text": "És megismerik, hogy én vagyok az Úr: nem hiába mondottam, hogy megcselekszem velök e gonoszt. "
        },
        {
            "chapter": 6,
            "verse": 11,
            "name": "Ezekiel 6:11",
            "text": "Így szólt az Úr Isten: Csapj tenyeredbe, toppants lábaddal és mondd: Jaj az Izráel háza minden gonosz útálatosságáért, mert fegyver, éhség és döghalál miatt hullanak el; "
        },
        {
            "chapter": 6,
            "verse": 12,
            "name": "Ezekiel 6:12",
            "text": "A ki messze van, döghalál miatt hal meg, a ki közel van, fegyver miatt esik el, és a ki megmaradt biztonságban, éhség miatt hal meg; és teljessé teszem búsulásomat rajtok. "
        },
        {
            "chapter": 6,
            "verse": 13,
            "name": "Ezekiel 6:13",
            "text": "És megtudjátok, hogy én vagyok az Úr, mikor sebesültjeik ott lesznek bálványaik között az ő oltáraik körül, minden magas halmon, minden hegyeknek tetein, minden zöld fa alatt és minden lombos terpentinfa alatt, a hol csak kedves illatot adának minden bálványaiknak. "
        },
        {
            "chapter": 6,
            "verse": 14,
            "name": "Ezekiel 6:14",
            "text": "Kinyújtom azért kezemet reájok, és teszem a földet kietlen pusztasággá, a pusztától fogva Dibláig minden lakóhelyökön, hadd tudják meg, hogy én vagyok az Úr!   "
        }
    ]
}