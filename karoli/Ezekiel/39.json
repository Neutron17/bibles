{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 39,
    "name": "Ezekiel 39",
    "verses": [
        {
            "chapter": 39,
            "verse": 1,
            "name": "Ezekiel 39:1",
            "text": " És te, embernek fia, prófétálj Góg ellen, és mondjad: Így szól az Úr Isten: Ímé, én ellened megyek Góg, Rós, Mések és Tubál fejedelme! "
        },
        {
            "chapter": 39,
            "verse": 2,
            "name": "Ezekiel 39:2",
            "text": "És elcsalogatlak és vezetgetlek, és felhozlak messze északról, és beviszlek Izráel hegyeire. "
        },
        {
            "chapter": 39,
            "verse": 3,
            "name": "Ezekiel 39:3",
            "text": "És kiütöm kézívedet balkezedből, és nyilaidat jobbkezedből kiejtem. "
        },
        {
            "chapter": 39,
            "verse": 4,
            "name": "Ezekiel 39:4",
            "text": "Izráel hegyein esel el te és minden sereged és a népek, melyek veled lesznek; a ragadozó madaraknak, minden szárnyas állatnak és a mezei vadaknak adtalak eledelül. "
        },
        {
            "chapter": 39,
            "verse": 5,
            "name": "Ezekiel 39:5",
            "text": "A mező színén esel el, mert én szóltam, ezt mondja az Úr Isten."
        },
        {
            "chapter": 39,
            "verse": 6,
            "name": "Ezekiel 39:6",
            "text": "És bocsátok tüzet Mágógra és azokra, a kik a szigeteken bátorságosan laknak, hogy megtudják, hogy én vagyok az Úr."
        },
        {
            "chapter": 39,
            "verse": 7,
            "name": "Ezekiel 39:7",
            "text": "És az én szent nevemet megismertetem az én népem, Izráel között, s többé nem hagyom megfertéztetni szent nevemet; és megtudják a pogányok, hogy én, az Úr, szent vagyok Izráelben! "
        },
        {
            "chapter": 39,
            "verse": 8,
            "name": "Ezekiel 39:8",
            "text": "Ímé, eljött és meglett, ezt mondja az Úr Isten; ez az a nap, a melyről szólottam. "
        },
        {
            "chapter": 39,
            "verse": 9,
            "name": "Ezekiel 39:9",
            "text": "És kimennek Izráel városainak lakói, és feltüzelik és felégetik a fegyvereket s a kis és nagy paizsokat, a kézívet és a nyilakat és a kézbeli pálczákat és dárdákat, és tüzelnek velök hét esztendeig. "
        },
        {
            "chapter": 39,
            "verse": 10,
            "name": "Ezekiel 39:10",
            "text": "És fát nem hordanak a mezőről, sem az erdőkről nem vágnak, hanem a fegyverekből tüzelnek, és zsákmányt vetnek zsákmányolóikban, s prédálóikat elprédálják, ezt mondja az Úr Isten. "
        },
        {
            "chapter": 39,
            "verse": 11,
            "name": "Ezekiel 39:11",
            "text": "És lészen azon a napon, hogy adok Gógnak helyet, hol temetője legyen Izráelben, a vándorok völgyét keletre a tengertől, ez fogja bezárni e vándor népséget; és ott temetik el Gógot és minden gyülevészét, és nevezik Góg gyülevésze völgyének. "
        },
        {
            "chapter": 39,
            "verse": 12,
            "name": "Ezekiel 39:12",
            "text": "És eltemeti őket Izráel háza, hogy a földet megtisztítsa, hét álló hónapig. "
        },
        {
            "chapter": 39,
            "verse": 13,
            "name": "Ezekiel 39:13",
            "text": "És temetni fog az ország egész népe, s lészen ez nékik dicsőségökre a napon, melyen megdicsőítem magamat, ezt mondja az Úr Isten."
        },
        {
            "chapter": 39,
            "verse": 14,
            "name": "Ezekiel 39:14",
            "text": "És választanak embereket, kik a földet szüntelen bejárják, temetgetvén ama vándor népséget, azokat, kik még a föld színén maradtak, hogy azt megtisztítsák. Hét hónap mulva indulnak keresni. "
        },
        {
            "chapter": 39,
            "verse": 15,
            "name": "Ezekiel 39:15",
            "text": "És bejárják e járók a földet, és ha ki embertetemet lát, jelt állít melléje, míg a temetgetők eltemetik azt a Góg gyülevésze völgyében. "
        },
        {
            "chapter": 39,
            "verse": 16,
            "name": "Ezekiel 39:16",
            "text": "És egy városnak is Hamóna lesz a neve, és megtisztítják a földet. "
        },
        {
            "chapter": 39,
            "verse": 17,
            "name": "Ezekiel 39:17",
            "text": "És te, embernek fia, így szól az Isten, mondjad a madaraknak, minden szárnyas állatnak és minden mezei vadnak: Gyűljetek egybe és jőjjetek el, seregeljetek egybe mindenfelől az én áldozatomra, mert én nagy áldozatot szerzek néktek Izráel hegyein, és egyetek húst és igyatok vért! "
        },
        {
            "chapter": 39,
            "verse": 18,
            "name": "Ezekiel 39:18",
            "text": "Vitézek húsát egyétek, s a föld fejedelmeinek vérét igyátok, kosok, bárányok és bakok, bikák, Básánban hízottak mindnyájan; "
        },
        {
            "chapter": 39,
            "verse": 19,
            "name": "Ezekiel 39:19",
            "text": "S egyetek kövérséget jóllakásig, és igyatok vért megrészegedésig az én áldozatomból, a melyet szerzek néktek; "
        },
        {
            "chapter": 39,
            "verse": 20,
            "name": "Ezekiel 39:20",
            "text": "És lakjatok jól az én asztalomnál lovakból és paripákból, vitézekből és minden hadakozó férfiakból, ezt mondja az Úr Isten. "
        },
        {
            "chapter": 39,
            "verse": 21,
            "name": "Ezekiel 39:21",
            "text": "És megmutatom az én dicsőségemet a pogányok között, és meglátják mindazok a pogányok az én ítéletemet, melyet cselekedtem, és az én kezemet, melyet rájok vetettem. "
        },
        {
            "chapter": 39,
            "verse": 22,
            "name": "Ezekiel 39:22",
            "text": "És megtudja Izráel háza, hogy én vagyok az Úr, az ő Istenök, attól a naptól fogva és azután. "
        },
        {
            "chapter": 39,
            "verse": 23,
            "name": "Ezekiel 39:23",
            "text": "És megtudják a pogányok, hogy az ő vétke miatt vitetett fogságra Izráel háza, mivelhogy elpártolt tőlem, s én elrejtettem orczámat tőle; azért adtam őt ellenségei kezébe, és hullottak el fegyver miatt mindnyájan."
        },
        {
            "chapter": 39,
            "verse": 24,
            "name": "Ezekiel 39:24",
            "text": "Az ő tisztátalanságuk s bűneik szerint cselekedtem velök, és elrejtettem orczámat tőlök."
        },
        {
            "chapter": 39,
            "verse": 25,
            "name": "Ezekiel 39:25",
            "text": "Azért így szól az Úr Isten: Most már haza hozom Jákób foglyait, és megkegyelmezek Izráel egész házának, s féltő szerelemre gyulladok szent nevemért. "
        },
        {
            "chapter": 39,
            "verse": 26,
            "name": "Ezekiel 39:26",
            "text": "És elfelejtik gyalázatukat és minden vétköket, melylyel vétkeztek ellenem, mikor laknak földjökön bátorságosan, és őket senki sem rettegteti. "
        },
        {
            "chapter": 39,
            "verse": 27,
            "name": "Ezekiel 39:27",
            "text": "Mikor visszahozom őket a népek közül, és egybegyűjtöm őket ellenségeik földjeiről, akkor megszentelem magamat bennök sok nép szeme láttára. "
        },
        {
            "chapter": 39,
            "verse": 28,
            "name": "Ezekiel 39:28",
            "text": "És megtudják, hogy én vagyok az Úr, az ő Istenök, ki fogságra vittem őket a pogányok közé, majd egybegyűjtém őket földjökre, és senkit közülök többé ott nem hagyok. "
        },
        {
            "chapter": 39,
            "verse": 29,
            "name": "Ezekiel 39:29",
            "text": "És többé el nem rejtem orczámat tőlök, mivelhogy kiöntöttem lelkemet Izráel házára, ezt mondja az Úr Isten.   "
        }
    ]
}