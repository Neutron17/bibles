{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 26,
    "book_name": "Ezekiel",
    "chapter": 3,
    "name": "Ezekiel 3",
    "verses": [
        {
            "chapter": 3,
            "verse": 1,
            "name": "Ezekiel 3:1",
            "text": " És mondá nékem: Embernek fia! a mi előtted van, edd meg; edd meg ezt a türetet, és menj, szólj az Izráel házának. "
        },
        {
            "chapter": 3,
            "verse": 2,
            "name": "Ezekiel 3:2",
            "text": "Felnyitám azért számat, és megéteté velem azt a türetet. "
        },
        {
            "chapter": 3,
            "verse": 3,
            "name": "Ezekiel 3:3",
            "text": "És mondá nékem: Embernek fia! hasadat tartsd jól és belső részeidet töltsd meg ezzel a türettel, a melyet adok néked. És megevém azt, és lőn az én számban, mint az édes méz. "
        },
        {
            "chapter": 3,
            "verse": 4,
            "name": "Ezekiel 3:4",
            "text": "És mondá nékem: Embernek fia! eredj, menj el az Izráel házához, és szólj az én szavaimmal nékik. "
        },
        {
            "chapter": 3,
            "verse": 5,
            "name": "Ezekiel 3:5",
            "text": "Mert nem valami homályos ajkú és nehéz nyelvű néphez küldetel te, hanem az Izráel házához. "
        },
        {
            "chapter": 3,
            "verse": 6,
            "name": "Ezekiel 3:6",
            "text": "Nem sok népekhez, a kik homályos ajkúak és nehéz nyelvűek, kiknek nem érthetnéd beszédöket; bizony, ha ő hozzájok küldöttelek volna, ők hallgatnának reád. "
        },
        {
            "chapter": 3,
            "verse": 7,
            "name": "Ezekiel 3:7",
            "text": "De az Izráel háza nem akar téged hallgatni, mert nem akarnak engem hallgatni, mert az egész Izráel háza kemény homlokú és megátalkodott szívű. "
        },
        {
            "chapter": 3,
            "verse": 8,
            "name": "Ezekiel 3:8",
            "text": "Ímé keménynyé tettem orczádat, a milyen az ő orczájok, és keménynyé homlokodat, a milyen az ő homlokuk. "
        },
        {
            "chapter": 3,
            "verse": 9,
            "name": "Ezekiel 3:9",
            "text": "Olyanná, mint a gyémánt, a mely keményebb a tűzkőnél, tettem a te homlokodat; ne félj tőlök, és meg ne rettenj tekintetöktől, mert pártos ház. "
        },
        {
            "chapter": 3,
            "verse": 10,
            "name": "Ezekiel 3:10",
            "text": "És mondá nékem: Embernek fia! minden beszédimet, a melyeket szólok néked, vedd szívedbe, és füleiddel halld meg. "
        },
        {
            "chapter": 3,
            "verse": 11,
            "name": "Ezekiel 3:11",
            "text": "És eredj, menj el a foglyokhoz, a te néped fiaihoz, és szólj és mondjad nékik: Így szól az Úr Isten, vagy hallják vagy nem.  "
        },
        {
            "chapter": 3,
            "verse": 12,
            "name": "Ezekiel 3:12",
            "text": " És fölemele engem a lélek, és hallék mögöttem nagy dörgés szavát: Áldott az Úrnak dicsősége az ő helyéről. "
        },
        {
            "chapter": 3,
            "verse": 13,
            "name": "Ezekiel 3:13",
            "text": "És amaz állatok szárnyainak zúgását, a melyek egymást érik vala, és mellettök a kerekek csikorgását, és nagy dörgés szavát. "
        },
        {
            "chapter": 3,
            "verse": 14,
            "name": "Ezekiel 3:14",
            "text": "És a lélek fölemele és elragada engem, és elmenék, elkeseredvén haragjában az én lelkem, az Úrnak keze pedig rajtam erős vala."
        },
        {
            "chapter": 3,
            "verse": 15,
            "name": "Ezekiel 3:15",
            "text": "És eljuték Tél-Ábibba a foglyokhoz, a kik lakoznak vala a Kébár folyó mellett, és leülék, ők is ott ülvén; és ott ülék hét nap némán ő közöttük.  "
        },
        {
            "chapter": 3,
            "verse": 16,
            "name": "Ezekiel 3:16",
            "text": " És lőn hét nap mulva az Úr szava hozzám, mondván: "
        },
        {
            "chapter": 3,
            "verse": 17,
            "name": "Ezekiel 3:17",
            "text": "Embernek fia! őrállóul adtalak én téged Izráel házának, hogy ha szót hallasz számból, intsd meg őket az én nevemben. "
        },
        {
            "chapter": 3,
            "verse": 18,
            "name": "Ezekiel 3:18",
            "text": "Ha ezt mondom a hitetlennek: Halálnak halálával halsz meg, és te őt meg nem inted és nem szólasz, hogy visszatérítsd a hitetlent az ő gonosz útjáról, hogy éljen: az a gonosztevő az ő vétke miatt hal meg, de vérét a te kezedből kívánom meg. "
        },
        {
            "chapter": 3,
            "verse": 19,
            "name": "Ezekiel 3:19",
            "text": "De ha te megintetted a hitetlent, és ő meg nem tért hitetlenségéből és gonosz útjáról: ő az ő vétke miatt meghal, de te megmentetted a te lelkedet. "
        },
        {
            "chapter": 3,
            "verse": 20,
            "name": "Ezekiel 3:20",
            "text": "És ha elfordul az igaz az ő igazságától, és cselekszik álnokságot, és én vetek eléje botránkozást: ő meg fog halni; ha meg nem intetted őt, vétke miatt hal meg és elfelejtetnek igazságai, a melyeket cselekedett; de vérét a te kezedből kívánom meg. "
        },
        {
            "chapter": 3,
            "verse": 21,
            "name": "Ezekiel 3:21",
            "text": "Ha pedig te megintetted azt az igazat, hogy az igaz ne vétkezzék, és ő nem vétkezik többé: élvén él, mert engedett az intésnek, és te a te lelkedet megmentetted.  "
        },
        {
            "chapter": 3,
            "verse": 22,
            "name": "Ezekiel 3:22",
            "text": " És lőn ott az Úrnak keze rajtam, és monda nékem: Kelj fel, menj ki a völgybe, és ott szólok veled. "
        },
        {
            "chapter": 3,
            "verse": 23,
            "name": "Ezekiel 3:23",
            "text": "Fölkelék azért és kimenék a völgybe és ímé ott áll vala az Úrnak dicsősége, hasonlatos ahhoz a dicsőséghez, a melyet a Kébár folyó mellett láttam, és orczámra esém. "
        },
        {
            "chapter": 3,
            "verse": 24,
            "name": "Ezekiel 3:24",
            "text": "És jöve belém a lélek, és állata engem lábaimra, és szóla hozzám és monda nékem: Menj be és zárd be magadat a te házadban. "
        },
        {
            "chapter": 3,
            "verse": 25,
            "name": "Ezekiel 3:25",
            "text": "És te, oh embernek fia, ímé köteleket vetnek reád és azokkal megkötöznek téged, és ki nem mehetsz közikbe; "
        },
        {
            "chapter": 3,
            "verse": 26,
            "name": "Ezekiel 3:26",
            "text": "Nyelvedet pedig én ragasztom ínyedhez, és néma leszel, hogy ne légy közöttök feddőző férfiú, mert ők pártos ház. "
        },
        {
            "chapter": 3,
            "verse": 27,
            "name": "Ezekiel 3:27",
            "text": "Mikor pedig szólok veled, megnyitom a te szádat, és mondjad nékik: Így szól az Úr Isten; a ki hallja, hallja, a ki nem akarja, nem hallja, mert ők pártos ház.   "
        }
    ]
}