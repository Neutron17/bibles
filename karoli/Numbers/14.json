{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 4,
    "book_name": "Numbers",
    "chapter": 14,
    "name": "Numbers 14",
    "verses": [
        {
            "chapter": 14,
            "verse": 1,
            "name": "Numbers 14:1",
            "text": " És felemelé szavát az egész gyülekezet, és síra a nép azon az éjszakán."
        },
        {
            "chapter": 14,
            "verse": 2,
            "name": "Numbers 14:2",
            "text": "És mindnyájan zúgolódának Mózes ellen és Áron ellen Izráel fiai, és monda nékik az egész gyülekezet: Vajha megholtunk volna Égyiptom földén! vagy ebben a pusztában vajha meghalnánk!"
        },
        {
            "chapter": 14,
            "verse": 3,
            "name": "Numbers 14:3",
            "text": "Miért is visz be minket az Úr arra a földre? hogy fegyver miatt hulljunk el? feleségeink és a kicsinyeink prédára legyenek? Nem jobb volna-é nékünk visszatérnünk Égyiptomba?"
        },
        {
            "chapter": 14,
            "verse": 4,
            "name": "Numbers 14:4",
            "text": "És mondának egymásnak: Szerezzünk előttünk járót, és térjünk vissza Égyiptomba."
        },
        {
            "chapter": 14,
            "verse": 5,
            "name": "Numbers 14:5",
            "text": "Akkor arczczal leborulának Mózes és Áron Izráel fiai gyülekezetének egész községe előtt."
        },
        {
            "chapter": 14,
            "verse": 6,
            "name": "Numbers 14:6",
            "text": "Józsué pedig, a Nún fia, és Káleb, a Jefunné fia, a kik a földnek kémlelői közül valók valának, meghasogaták ruháikat."
        },
        {
            "chapter": 14,
            "verse": 7,
            "name": "Numbers 14:7",
            "text": "És szólának Izráel fiai egész gyülekezetének, mondván: A föld, a melyen általmentünk, hogy megkémleljük azt, igen-igen jó föld."
        },
        {
            "chapter": 14,
            "verse": 8,
            "name": "Numbers 14:8",
            "text": "Ha az Úrnak kedve telik bennünk, akkor bevisz minket arra a földre, és nékünk adja azt, mely tejjel és mézzel folyó föld."
        },
        {
            "chapter": 14,
            "verse": 9,
            "name": "Numbers 14:9",
            "text": "Csakhogy ne lázongjatok az Úr ellen, se ne féljetek annak a földnek népétől; mert ők nekünk csak olyanok, mint a kenyér; eltávozott tőlök az ő oltalmok, de az Úr velünk van: ne féljetek tőlök!"
        },
        {
            "chapter": 14,
            "verse": 10,
            "name": "Numbers 14:10",
            "text": "Mikor pedig az egész gyülekezet azon tanakodék, hogy megkövezze őket: megjelenék az Úrnak dicsősége a gyülekezet sátorában Izráel minden fiának."
        },
        {
            "chapter": 14,
            "verse": 11,
            "name": "Numbers 14:11",
            "text": "És monda az Úr Mózesnek: Meddig gyaláz engemet ez a nép? Meddig nem hisznek nékem, mind ama csudatételeim mellett sem, a melyeket cselekedtem közöttök? "
        },
        {
            "chapter": 14,
            "verse": 12,
            "name": "Numbers 14:12",
            "text": "Megverem őket döghalállal, és elvesztem őket; téged pedig nagy néppé teszlek, és ő nálánál erősebbé. "
        },
        {
            "chapter": 14,
            "verse": 13,
            "name": "Numbers 14:13",
            "text": "És monda Mózes az Úrnak: Ha meghallják az égyiptombeliek (mert közülök hoztad fel e népet a te hatalmad által): "
        },
        {
            "chapter": 14,
            "verse": 14,
            "name": "Numbers 14:14",
            "text": "Elmondják majd e föld lakosainak, a kik hallották, hogy te Uram e nép között vagy, hogy szemtől szembe megjelentetted magadat te Uram, és hogy a te felhőd megállott ő rajtok, és felhőoszlopban jársz te ő előttök nappal, éjjel pedig tűzoszlopban. "
        },
        {
            "chapter": 14,
            "verse": 15,
            "name": "Numbers 14:15",
            "text": "Hogyha mind egyig elveszted e népet, így szólanak majd e népek, a melyek hallották a te híredet, mondván:"
        },
        {
            "chapter": 14,
            "verse": 16,
            "name": "Numbers 14:16",
            "text": "Mivelhogy nem vihette be az Úr e népet a földre, a mely felől megesküdött nékik, azért öldöste le őket a pusztában. "
        },
        {
            "chapter": 14,
            "verse": 17,
            "name": "Numbers 14:17",
            "text": "Most azért hadd magasztaltassék fel az Úrnak ereje, a miképen szólottál, mondván:"
        },
        {
            "chapter": 14,
            "verse": 18,
            "name": "Numbers 14:18",
            "text": "Az Úr késedelmes a haragra, nagy irgalmasságú, megbocsát hamisságot és vétket, de a bűnöst nem hagyja büntetlenül; megbünteti az atyák álnokságait a fiakban harmad és negyed íziglen. "
        },
        {
            "chapter": 14,
            "verse": 19,
            "name": "Numbers 14:19",
            "text": "Kérlek, kegyelmezz meg e nép hamisságának a te irgalmasságod nagy volta szerint, a miképen megbocsátottál e népnek Égyiptomtól fogva mind eddig."
        },
        {
            "chapter": 14,
            "verse": 20,
            "name": "Numbers 14:20",
            "text": "És monda az Úr: Megkegyelmeztem a te beszéded szerint."
        },
        {
            "chapter": 14,
            "verse": 21,
            "name": "Numbers 14:21",
            "text": "De bizonnyal élek én, és betölti az Úr dicsősége az egész földet."
        },
        {
            "chapter": 14,
            "verse": 22,
            "name": "Numbers 14:22",
            "text": "Hogy mindazok az emberek, a kik látták az én dicsőségemet és csudáimat, a melyeket cselekedtem Égyiptomban és e pusztában, és megkisértettek engemet immár tízszer, és nem engedtek az én szómnak:"
        },
        {
            "chapter": 14,
            "verse": 23,
            "name": "Numbers 14:23",
            "text": "Nem látják meg azt a földet, a mely felől megesküdtem az ő atyáiknak; senki nem látja azt azok közöl, a kik gyaláztak engem."
        },
        {
            "chapter": 14,
            "verse": 24,
            "name": "Numbers 14:24",
            "text": "De az én szolgámat, Kálebet, mivelhogy más lélek volt vele, és tökéletességgel követett engem, beviszem őt arra a földre, a melyre bement vala, és örökségül bírja azt az ő magva. "
        },
        {
            "chapter": 14,
            "verse": 25,
            "name": "Numbers 14:25",
            "text": "De Amálek és Kananeus lakik a völgyben; holnap forduljatok meg, és induljatok a pusztába, a veres tenger útján."
        },
        {
            "chapter": 14,
            "verse": 26,
            "name": "Numbers 14:26",
            "text": "Szóla annakfelette az Úr Mózesnek és Áronnak, mondván:"
        },
        {
            "chapter": 14,
            "verse": 27,
            "name": "Numbers 14:27",
            "text": "Meddig tűrjek e gonosz gyülekezetnek, a mely zúgolódik ellenem? Hallottam Izráel fiainak zúgolódásait, a kik zúgolódnak ellenem! "
        },
        {
            "chapter": 14,
            "verse": 28,
            "name": "Numbers 14:28",
            "text": "Mondd meg nékik: Élek én, azt mondja az Úr, hogy épen úgy cselekszem veletek, a miképen szólottatok az én füleim hallására! "
        },
        {
            "chapter": 14,
            "verse": 29,
            "name": "Numbers 14:29",
            "text": "E pusztában hullanak el a ti holttesteitek, és pedig mindazok, a kik megszámláltattak a ti teljes számotok szerint, húsz esztendőstől fogva és azon felül, a kik zúgolódtatok ellenem. "
        },
        {
            "chapter": 14,
            "verse": 30,
            "name": "Numbers 14:30",
            "text": "És nem mentek be arra a földre, a melyre nézve felemeltem az én kezemet, hogy lakosokká teszlek abban titeket; Kálebet, a Jefunné fiát és Józsuét, a Nún fiát kivéve. "
        },
        {
            "chapter": 14,
            "verse": 31,
            "name": "Numbers 14:31",
            "text": "De kicsinyeiteket, a kik felől azt mondtátok, hogy prédára lesznek; őket beviszem, és megismerik azt a földet, a melyet megútáltatok."
        },
        {
            "chapter": 14,
            "verse": 32,
            "name": "Numbers 14:32",
            "text": "A ti holttesteitek azért a pusztában hullanak el."
        },
        {
            "chapter": 14,
            "verse": 33,
            "name": "Numbers 14:33",
            "text": "A ti fiaitok pedig, mint a pásztorok, bujdosnak e pusztában negyven esztendeig, és viselik a ti paráználkodásitoknak büntetését, míglen megemésztetnek a ti holttesteitek e pusztában. "
        },
        {
            "chapter": 14,
            "verse": 34,
            "name": "Numbers 14:34",
            "text": "A napok száma szerint, a melyeken megkémleltétek a földet, (tudniillik negyven napon, egy-egy napért egy-egy esztendő), negyven esztendeig hordozzátok a ti hamisságotoknak büntetését, és megismeritek az én elfordulásomat."
        },
        {
            "chapter": 14,
            "verse": 35,
            "name": "Numbers 14:35",
            "text": "Én, az Úr, szólottam. Bizonyára ezt mívelem az egész gonosz gyülekezettel, a mely összegyülekezett vala ellenem; ebben a pusztában emésztetnek meg, és ugyanott halnak meg."
        },
        {
            "chapter": 14,
            "verse": 36,
            "name": "Numbers 14:36",
            "text": "A férfiak azért, a kiket elküldött vala Mózes a földnek megkémlelésére, és visszatérének és felzúdíták ellene az egész gyülekezetet, rossz hírt terjesztvén arról a földről:"
        },
        {
            "chapter": 14,
            "verse": 37,
            "name": "Numbers 14:37",
            "text": "Azok a férfiak azért, a kik rossz hírt terjesztének a földről, meghalának az Úr előtt csapás által. "
        },
        {
            "chapter": 14,
            "verse": 38,
            "name": "Numbers 14:38",
            "text": "Csak Józsué, a Nún fia, és Káleb, a Jefunné fia, maradának életben ama férfiak közül, a kik mentek vala a földet megkémlelni."
        },
        {
            "chapter": 14,
            "verse": 39,
            "name": "Numbers 14:39",
            "text": "A mint pedig elbeszélé Mózes e beszédeket Izráel fiainak, a nép felette igen keserge."
        },
        {
            "chapter": 14,
            "verse": 40,
            "name": "Numbers 14:40",
            "text": "És felkelének reggel, és felmenének a hegy tetejére, mondván: Ímé készek vagyunk elmenni a helyre, a melyről szólott az Úr, mert vétkeztünk."
        },
        {
            "chapter": 14,
            "verse": 41,
            "name": "Numbers 14:41",
            "text": "És monda Mózes: Miért hágjátok át ilyen módon az Úr akaratát, holott nem sikerülhet az néktek. "
        },
        {
            "chapter": 14,
            "verse": 42,
            "name": "Numbers 14:42",
            "text": "Fel ne menjetek, mert nem lesz közöttetek az Úr, hogy el ne hulljatok a ti ellenségeitek előtt."
        },
        {
            "chapter": 14,
            "verse": 43,
            "name": "Numbers 14:43",
            "text": "Mert az Amálek és a Kananeus van ott előttetek, és fegyver által hulltok el. Mivelhogy elfordultatok az Úrtól, nem is lesz az Úr veletek."
        },
        {
            "chapter": 14,
            "verse": 44,
            "name": "Numbers 14:44",
            "text": "Mindazáltal merészkedének felmenni a hegy tetejére; de az Úr szövetségének ládája és Mózes meg sem mozdulának a táborból."
        },
        {
            "chapter": 14,
            "verse": 45,
            "name": "Numbers 14:45",
            "text": "Alászálla azért az Amálek és a Kananeus, a ki lakik vala azon a hegyen, és megverék őket, és vágák őket mind Hormáig.  "
        }
    ]
}