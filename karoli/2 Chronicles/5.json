{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 14,
    "book_name": "2 Chronicles",
    "chapter": 5,
    "name": "2 Chronicles 5",
    "verses": [
        {
            "chapter": 5,
            "verse": 1,
            "name": "2 Chronicles 5:1",
            "text": " És elvégezteték az egész mű, a melyet Salamon király csinála az Úr házához. És bevivé Salamon Dávidtól, az ő atyjától, Istennek szenteltetett jószágot, az ezüstöt, aranyat és az összes edényeket, és helyhezteté azokat az Isten házának kincsei közé. "
        },
        {
            "chapter": 5,
            "verse": 2,
            "name": "2 Chronicles 5:2",
            "text": "Akkor Salamon összegyűjté az Izráel véneit és a nemzetségek összes fejedelmeit és az Izráel háznépének fejedelmeit Jeruzsálembe, hogy felvigyék az Úr szövetségének ládáját a Dávid városából, a mely a Sion. "
        },
        {
            "chapter": 5,
            "verse": 3,
            "name": "2 Chronicles 5:3",
            "text": "És felgyűlének Izráelnek minden férfiai a királyhoz, a hetedik hónak ünnepén. "
        },
        {
            "chapter": 5,
            "verse": 4,
            "name": "2 Chronicles 5:4",
            "text": "Mikor pedig eljöttek volna mindnyájan az Izráel vénei: felvevék a Léviták a ládát."
        },
        {
            "chapter": 5,
            "verse": 5,
            "name": "2 Chronicles 5:5",
            "text": "És felvivék a ládát, a gyülekezet sátorát és minden szent edényeket, a melyek a sátorban valának; felvivék azokat a papok és Léviták. "
        },
        {
            "chapter": 5,
            "verse": 6,
            "name": "2 Chronicles 5:6",
            "text": "Salamon király pedig és az Izráel egész gyülekezete, a mely ő hozzá gyűlt, megy vala a láda előtt, áldozván juhokkal és ökrökkel, a melyek meg sem számláltathatnának, sem meg nem irattathatnának sokaságuk miatt. "
        },
        {
            "chapter": 5,
            "verse": 7,
            "name": "2 Chronicles 5:7",
            "text": "És bevivék a papok az Úr szövetségének ládáját az ő helyére, az Isten házának belső részébe, a szentek-szentjébe, a Kérubok szárnyai alá. "
        },
        {
            "chapter": 5,
            "verse": 8,
            "name": "2 Chronicles 5:8",
            "text": "A Kérubok pedig szárnyaikat kiterjesztik vala a láda felett, és befedezik vala a Kérubok a ládát és annak rúdjait felülről."
        },
        {
            "chapter": 5,
            "verse": 9,
            "name": "2 Chronicles 5:9",
            "text": "Azután kijebb vonták annak rúdjait, úgy hogy a rudaknak végei láthatók valának a ládán kivül, a legbelső rész felől, de kivülről nem voltak láthatók. És ott volt mind e mai napig."
        },
        {
            "chapter": 5,
            "verse": 10,
            "name": "2 Chronicles 5:10",
            "text": "Nem volt egyéb a ládában, hanem csak Mózes két táblája, melyeket ő a Hóreb hegyén tett vala abba, a mikor az Úr szövetséget kötött Izráel fiaival, mikor kijövének Égyiptomból. "
        },
        {
            "chapter": 5,
            "verse": 11,
            "name": "2 Chronicles 5:11",
            "text": "Lőn pedig, mikor a papok kijöttek a szent helyből, (mert a papok mindnyájan, a kik ott valának, magokat megszentelték vala és akkor nem kellett megtartaniok az ő sorrendjöket, "
        },
        {
            "chapter": 5,
            "verse": 12,
            "name": "2 Chronicles 5:12",
            "text": "Annakokáért az énekes Léviták mind, a mennyien valának, Asáf, Hémán, Jedutun, az ő fiaik és testvéreik fehér ruhákban, czimbalmokkal, lantokkal és cziterákkal állanak vala napkelet felől az oltárnál és ő velök százhúsz kürtölő pap; "
        },
        {
            "chapter": 5,
            "verse": 13,
            "name": "2 Chronicles 5:13",
            "text": "Mert a kürtölőknek és éneklőknek tisztök vala egyenlőképen zengeni az Úrnak dícséretére és tiszteletére.) És mikor nagy felszóval énekelnének kürtökkel, czimbalmokkal és mindenféle zengő szerszámokkal, dícsérvén az Urat, hogy ő igen jó és örökkévaló az ő irgalmassága: akkor a ház, az Úrnak háza megtelék köddel, "
        },
        {
            "chapter": 5,
            "verse": 14,
            "name": "2 Chronicles 5:14",
            "text": "Annyira, hogy meg sem állhattak a papok az ő szolgálatjukban a köd miatt, mert az Úr dicsősége töltötte vala be az Istennek házát.   "
        }
    ]
}