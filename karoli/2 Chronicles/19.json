{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 14,
    "book_name": "2 Chronicles",
    "chapter": 19,
    "name": "2 Chronicles 19",
    "verses": [
        {
            "chapter": 19,
            "verse": 1,
            "name": "2 Chronicles 19:1",
            "text": " Megtére pedig Jósafát, a Júda királya az ő házához Jeruzsálembe békével."
        },
        {
            "chapter": 19,
            "verse": 2,
            "name": "2 Chronicles 19:2",
            "text": "És eleibe méne Jéhu próféta, a Hanáni fia, és monda Jósafát királynak: Avagy az istentelennek kellett-é segítségül lenned, és az Úrnak gyűlölőit szeretned? Ezért nagy az Úrnak haragja ellened. "
        },
        {
            "chapter": 19,
            "verse": 3,
            "name": "2 Chronicles 19:3",
            "text": "Mindazáltal némi jó dolog találtatott benned, hogy e földről kivágattad az Aserákat és az Istennek keresésére adtad magadat. "
        },
        {
            "chapter": 19,
            "verse": 4,
            "name": "2 Chronicles 19:4",
            "text": "És Jósafát egy ideig Jeruzsálemben tartózkodék, azután pedig kiméne a nép közé, Beersebától fogva mind az Efraim hegységéig, és megtéríté őket az Úrhoz, az ő atyáiknak Istenéhez;"
        },
        {
            "chapter": 19,
            "verse": 5,
            "name": "2 Chronicles 19:5",
            "text": "És rendele bírákat azon a földön, Júdának minden erős városaiba, városonként."
        },
        {
            "chapter": 19,
            "verse": 6,
            "name": "2 Chronicles 19:6",
            "text": "És monda a bíráknak: Jól meglássátok, a mit cselekesztek; mert nem ember nevében ítéltek, hanem az Úrnak nevében, a ki az ítéletben veletek lesz. "
        },
        {
            "chapter": 19,
            "verse": 7,
            "name": "2 Chronicles 19:7",
            "text": "Azért az Úr félelme legyen rajtatok, vigyázzatok arra, a mit tesztek; mert az Úrnál, a mi Istenünknél nincsen hamisság, sem személyválogatás, sem ajándékvétel. "
        },
        {
            "chapter": 19,
            "verse": 8,
            "name": "2 Chronicles 19:8",
            "text": "Sőt Jeruzsálemben is beállíta némelyeket Jósafát a Léviták, papok és az Izráel nemzetségeiből való fejedelmek közül az Úr ítéletére és a perlekedésekre. És ők Jeruzsálembe visszatérének."
        },
        {
            "chapter": 19,
            "verse": 9,
            "name": "2 Chronicles 19:9",
            "text": "És meghagyá nékik, mondván: Így cselekedjetek az Úrnak félelmében hűséggel és tökéletes szívvel."
        },
        {
            "chapter": 19,
            "verse": 10,
            "name": "2 Chronicles 19:10",
            "text": "Ha valamely pert előtökbe hoznak a ti atyátokfiai, a kik lakoznak az ő városaikban, emberhalál, törvény és parancsolat, a rendtartások és ítéletek miatt: intsétek őket, hogy ne vétkezzenek az Úr ellen, és ne szálljon reátok és a ti atyátokfiaira az Úr haragja. Így cselekedjetek és ne vétkezzetek."
        },
        {
            "chapter": 19,
            "verse": 11,
            "name": "2 Chronicles 19:11",
            "text": "És ímé Amária pap lesz a fő ti köztetek az Úrnak minden dolgaiban; és Zebádia, az Ismáel fia lesz a Júda házának vezére a király minden dolgában; a Léviták is előljáróitok lesznek. Legyetek azért erősek a ti tisztetekben és az Úr mellette lesz az igaznak.  "
        }
    ]
}