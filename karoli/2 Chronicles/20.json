{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 14,
    "book_name": "2 Chronicles",
    "chapter": 20,
    "name": "2 Chronicles 20",
    "verses": [
        {
            "chapter": 20,
            "verse": 1,
            "name": "2 Chronicles 20:1",
            "text": " És lőn ezek után, eljövének a Moáb fiai és Ammon fiai, és velök mások is az Ammoniták közül, Jósafát ellen, hogy hadakozzanak vele. "
        },
        {
            "chapter": 20,
            "verse": 2,
            "name": "2 Chronicles 20:2",
            "text": "Eljövének pedig a hírmondók, és megmondák Jósafátnak, mondván: A tenger tulsó részéről nagy sokaság jön ellened Siriából, és már Haséson-Tamárban vannak; ez az Engedi. "
        },
        {
            "chapter": 20,
            "verse": 3,
            "name": "2 Chronicles 20:3",
            "text": "Megfélemlék azért Jósafát, és az Urat kezdé keresni és hirdete az egész Júda országában bőjtöt."
        },
        {
            "chapter": 20,
            "verse": 4,
            "name": "2 Chronicles 20:4",
            "text": "Azért felgyűlének a Júdabeliek, hogy az Úr segedelmét keressék, Júdának minden városaiból is jövének, hogy az Urat megkeressék."
        },
        {
            "chapter": 20,
            "verse": 5,
            "name": "2 Chronicles 20:5",
            "text": "És megálla Jósafát Júda és Jeruzsálem gyülekezetiben, az Úr házában az új pitvar előtt;"
        },
        {
            "chapter": 20,
            "verse": 6,
            "name": "2 Chronicles 20:6",
            "text": "És monda: Oh Uram, mi atyáink Istene! nem te vagy-é egyedül Isten a mennyben, a ki uralkodol a pogányoknak minden országain? A te kezedben van az erő és hatalom, és senki nincsen, a ki ellened megállhatna."
        },
        {
            "chapter": 20,
            "verse": 7,
            "name": "2 Chronicles 20:7",
            "text": "Oh mi Istenünk! nem te űzéd-é ki e földnek lakóit a te néped az Izráel előtt, és nem te adád-é azt Ábrahámnak, a te barátod magvának mindörökké? "
        },
        {
            "chapter": 20,
            "verse": 8,
            "name": "2 Chronicles 20:8",
            "text": "És lakának azon, és építettek azon a te nevednek szentséges hajlékot, mondván: "
        },
        {
            "chapter": 20,
            "verse": 9,
            "name": "2 Chronicles 20:9",
            "text": "A mikor veszedelem jövend mi reánk, háború, ítélet, döghalál vagy éhség, megállunk e házban előtted (mert a te neved e házban van) és a mikor kiáltunk hozzád a mi nyomorúságainkban: hallgass meg és szabadíts meg minket. "
        },
        {
            "chapter": 20,
            "verse": 10,
            "name": "2 Chronicles 20:10",
            "text": "És most ímé az Ammoniták, a Moábiták és a Seir hegyén lakozók, a kiknek földjén nem akarád, hogy általmenjenek az Izráel fiai, mikor Égyiptom földéből kijöttek, hanem mellettök menének el és nem pusztíták el őket; "
        },
        {
            "chapter": 20,
            "verse": 11,
            "name": "2 Chronicles 20:11",
            "text": "Ímé ezért azzal fizetnek nékünk, hogy ellenünk jönnek, hogy kiűzzenek a te örökségedből, melyet örökségül adtál nékünk."
        },
        {
            "chapter": 20,
            "verse": 12,
            "name": "2 Chronicles 20:12",
            "text": "Oh mi Istenünk, nem ítéled-é meg őket? Mert nincsen mi bennünk erő e nagy sokasággal szemben, mely ellenünk jön. Nem tudjuk, mit cselekedjünk, hanem csak te reád néznek a mi szemeink. "
        },
        {
            "chapter": 20,
            "verse": 13,
            "name": "2 Chronicles 20:13",
            "text": "És a Júdabeliek mindnyájan állanak vala az Úr előtt, gyermekeikkel, feleségeikkel és fiaikkal egyetemben."
        },
        {
            "chapter": 20,
            "verse": 14,
            "name": "2 Chronicles 20:14",
            "text": "Akkor Jaházielre, a Zakariás fiára (ki Benája fia, ki Jéhiel fia, ki Mattániás fia vala, és az Asáf fia közül való Lévita vala) az Úrnak lelke szálla, a gyülekezet közepette, "
        },
        {
            "chapter": 20,
            "verse": 15,
            "name": "2 Chronicles 20:15",
            "text": "És monda: Mindnyájan, a kik Júdában és Jeruzsálemben lakoztok, és te Jósafát király, halljátok meg szómat! Így szól az Úr néktek: Ne féljetek és ne rettegjetek e nagy sokaság miatt; mert nem ti harczoltok velök, hanem az Isten."
        },
        {
            "chapter": 20,
            "verse": 16,
            "name": "2 Chronicles 20:16",
            "text": "Holnap szálljatok szembe velök! Ímé ők a Czicz hágóján fognak felmenni, és rájok találtok a völgynek szélénél, a Jeruel pusztájával szemben."
        },
        {
            "chapter": 20,
            "verse": 17,
            "name": "2 Chronicles 20:17",
            "text": "Nem kell néktek harczolnotok, hanem csak álljatok veszteg, és lássátok az Úrnak szabadítását rajtatok. Júda és Jeruzsálem, ne féljetek és ne rettegjetek! Holnap menjetek ellenök, mert az Úr veletek lesz."
        },
        {
            "chapter": 20,
            "verse": 18,
            "name": "2 Chronicles 20:18",
            "text": "Akkor Jósafát meghajtá fejét a föld felé, s Júda és Jeruzsálem lakói leborulának az Úr előtt és imádák az Urat."
        },
        {
            "chapter": 20,
            "verse": 19,
            "name": "2 Chronicles 20:19",
            "text": "A Kéhátiták fiai közül és a Kóriták fiai közül való Léviták pedig felállának, hogy az Urat, Izráel Istenét nagy felszóval dícsérjék. "
        },
        {
            "chapter": 20,
            "verse": 20,
            "name": "2 Chronicles 20:20",
            "text": "És reggel felkészülvén, kimenének a Tékoa pusztájára; és mikor kiindulnának onnan, megálla Jósafát, és monda: Halljátok meg szómat, Júda és Jeruzsálemben lakozók! Bízzatok az Úrban a ti Istentekben, és megerősíttettek; bízzatok az ő prófétáiban, és szerencsések lesztek! "
        },
        {
            "chapter": 20,
            "verse": 21,
            "name": "2 Chronicles 20:21",
            "text": "Tanácsot tartván pedig a néppel, előállítá az Úr énekeseit, hogy dícsérjék a szentség ékességét, a sereg előtt menvén, és mondják: Tiszteljétek az Urat, mert örökkévaló az ő irgalmassága; "
        },
        {
            "chapter": 20,
            "verse": 22,
            "name": "2 Chronicles 20:22",
            "text": "És a mint elkezdették az éneklést és a dícséretet: az Úr ellenséget szerze az Ammon fiai és a Moábiták és a Seir hegyén lakozók ellen, a kik Júdára jövének, és megverettetének. "
        },
        {
            "chapter": 20,
            "verse": 23,
            "name": "2 Chronicles 20:23",
            "text": "Mert az Ammon és a Moáb fiai a Seir hegyén lakozók ellen támadának, hogy őket levágnák és elvesztenék; és mikor mind elvesztették a Seir hegyén lakozókat, azután egymás elpusztítását segítették elő. "
        },
        {
            "chapter": 20,
            "verse": 24,
            "name": "2 Chronicles 20:24",
            "text": "A Júda népe pedig méne Mispába a puszta felé, és mikor a sokaság felé fordulának: ímé csak elesett holttestek valának a földön, és senki sem menekült meg."
        },
        {
            "chapter": 20,
            "verse": 25,
            "name": "2 Chronicles 20:25",
            "text": "Akkor elméne Jósafát és az ő népe, hogy azoknak jószágait megzsákmányolják, és találának nálok temérdek gazdagságot és a holttesteken drága szép ruhákat, melyeket lefosztának rólok, oly sokat, hogy alig vihették el, és harmadnapig kapdosták a zsákmányt, mert felette sok vala."
        },
        {
            "chapter": 20,
            "verse": 26,
            "name": "2 Chronicles 20:26",
            "text": "Negyednapra pedig gyűlének a hálaadásnak völgyébe, mivel az Úrnak ott adának hálákat; azért azt a helyet hálaadás völgyének nevezék mind e mai napig."
        },
        {
            "chapter": 20,
            "verse": 27,
            "name": "2 Chronicles 20:27",
            "text": "Megtére azért Júdának és Jeruzsálemnek egész népe Jósafáttal, az ő fejedelmökkel egybe, hogy visszamenjen Jeruzsálembe nagy örömmel; mert az Úr megvigasztalta vala őket az ő ellenségeik felett."
        },
        {
            "chapter": 20,
            "verse": 28,
            "name": "2 Chronicles 20:28",
            "text": "És bemenének Jeruzsálembe, lantokkal, cziterákkal és trombitákkal, az Úr házához."
        },
        {
            "chapter": 20,
            "verse": 29,
            "name": "2 Chronicles 20:29",
            "text": "És lőn az Istennek félelme az országok minden királyságain, mikor meghallották, hogy az Úr hadakozott vala az Izráel ellenségei ellen."
        },
        {
            "chapter": 20,
            "verse": 30,
            "name": "2 Chronicles 20:30",
            "text": "Megnyugovék azért a Jósafát országa, és békességet ada néki az ő Istene minden felől. "
        },
        {
            "chapter": 20,
            "verse": 31,
            "name": "2 Chronicles 20:31",
            "text": " És uralkodék Jósafát Júda felett. Harminczöt esztendős vala, mikor uralkodni kezde, és uralkodék Jeruzsálemben huszonöt esztendeig; és az ő anyjának neve Azuba vala, a Silhi leánya. "
        },
        {
            "chapter": 20,
            "verse": 32,
            "name": "2 Chronicles 20:32",
            "text": "És jára Asának, az ő atyjának útján, el sem távozék attól, cselekedvén azt, a mi az Úr szeme előtt kedves dolog vala. "
        },
        {
            "chapter": 20,
            "verse": 33,
            "name": "2 Chronicles 20:33",
            "text": "Csakhogy még a magaslatok nem rontattak le, és a nép nem készítette az ő szívét az ő atyái Istenéhez."
        },
        {
            "chapter": 20,
            "verse": 34,
            "name": "2 Chronicles 20:34",
            "text": "Jósafátnak pedig első és utolsó dolgai ímé meg vannak írva Jéhunak, a Hanáni fiának könyvében, a ki azokat beírta az Izráel királyainak könyvébe."
        },
        {
            "chapter": 20,
            "verse": 35,
            "name": "2 Chronicles 20:35",
            "text": "Azután Jósafát, a Júda királya megbarátkozék Akháziával, az Izráel királyával, a ki gonoszul cselekedett vala; "
        },
        {
            "chapter": 20,
            "verse": 36,
            "name": "2 Chronicles 20:36",
            "text": "Mindazáltal vele megbarátkozék, hogy hajókat készítenének, melyeken Társisba mennének; és a hajókat Esiongáberben készíték. "
        },
        {
            "chapter": 20,
            "verse": 37,
            "name": "2 Chronicles 20:37",
            "text": "Jövendöle azért Eliézer, a Maresából való Dódava fia Jósafát ellen, mondván: Minthogy megbarátkozál Akháziával, az Úr megsemmisíti a te munkádat. És a hajók mind összetörének, és nem mehetének Társisba.  "
        }
    ]
}