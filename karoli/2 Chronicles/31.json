{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 14,
    "book_name": "2 Chronicles",
    "chapter": 31,
    "name": "2 Chronicles 31",
    "verses": [
        {
            "chapter": 31,
            "verse": 1,
            "name": "2 Chronicles 31:1",
            "text": " A mint mindezeknek vége lőn: kiméne az egész Izráel, a kik Júdának városaiban találtatának, s a bálványokat széttörték, az Aserákat kivagdalák, s leronták a magaslatokat és oltárokat egész Júdában, Benjáminban, Efraimban és Manasseban, mígnem befejezték; azután visszatérének az Izráel fiai mind, kiki az ő örökségébe és városaiba. "
        },
        {
            "chapter": 31,
            "verse": 2,
            "name": "2 Chronicles 31:2",
            "text": "És helyreállítá Ezékiás a papok és Léviták osztályait csoportjaik szerint, kit-kit az ő szolgálata szerint, a papokat és a Lévitákat az égőáldozatokra és a hálaadó-áldozatokra, a szolgálatra, hálaadásra és dícséretre az Úr táborinak kapuiban. "
        },
        {
            "chapter": 31,
            "verse": 3,
            "name": "2 Chronicles 31:3",
            "text": "És rendelé a király az ő jövedelmének egy részét az égőáldozatok számára, a reggeli és estvéli égőáldozatok, a szombatnapok, az újhold és az ünnepek égőáldozatai számára, a mint megiratott az Úr törvényében. "
        },
        {
            "chapter": 31,
            "verse": 4,
            "name": "2 Chronicles 31:4",
            "text": "Meghagyá a népnek is, Jeruzsálem lakosinak, hogy megadják a papok és a Léviták járandóságát, hogy az Úr törvényéhez annál inkább ragaszkodjanak."
        },
        {
            "chapter": 31,
            "verse": 5,
            "name": "2 Chronicles 31:5",
            "text": "A mint ez intézkedés híre elterjedt: az Izráel fiai a búzának, a bornak és olajnak, a méznek és minden mezei termésnek zsengéjét bőséggel megadák; és mindenből a tizedet bőséggel meghozák."
        },
        {
            "chapter": 31,
            "verse": 6,
            "name": "2 Chronicles 31:6",
            "text": "És az Izráel és Júda fiai, a kik lakoznak vala a Júda városaiban, ők is elhozák a barmokból és juhokból a tizedet, és annak tizedét, a mi az Úrnak, az ő Istenöknek szenteltetett, és rakásonként felhalmozák."
        },
        {
            "chapter": 31,
            "verse": 7,
            "name": "2 Chronicles 31:7",
            "text": "A harmadik hónapban kezdék a rakásokat rakni, és a hetedik hónapban végezék el."
        },
        {
            "chapter": 31,
            "verse": 8,
            "name": "2 Chronicles 31:8",
            "text": "Oda menvén pedig Ezékiás és a fejedelmek, és látván a rakásokat: áldák az Urat és az ő népét, Izráelt."
        },
        {
            "chapter": 31,
            "verse": 9,
            "name": "2 Chronicles 31:9",
            "text": "Megkérdé pedig Ezékiás a papokat és a Lévitákat a rakások felől."
        },
        {
            "chapter": 31,
            "verse": 10,
            "name": "2 Chronicles 31:10",
            "text": "Kinek felelvén Azáriás, a főpap, a Sádók nemzetségéből való, monda: Mióta az Úr házába kezdék az ajándékokat hozni: eleget ettünk és sok meg is maradt belőle, mert az Úr megáldotta az ő népét; és ez a rakás, a mi megmaradt. "
        },
        {
            "chapter": 31,
            "verse": 11,
            "name": "2 Chronicles 31:11",
            "text": "És monda Ezékiás, hogy az Úr házában csináljanak tárházakat, és megcsinálák."
        },
        {
            "chapter": 31,
            "verse": 12,
            "name": "2 Chronicles 31:12",
            "text": "Behordák azért az ajándékokat, a tizedeket, és a mi megszenteltetett, nagy hűséggel, és ezeknek főgondviselője Konánia Lévita vala, a második pedig ennek atyjafia, Simei."
        },
        {
            "chapter": 31,
            "verse": 13,
            "name": "2 Chronicles 31:13",
            "text": "Jéhiel pedig és Azáriás, Náhát, Asáel, Jérimot, Józabád, Eliel, Ismákia, Máhát és Benája, gondviselők valának, Konániának és atyjafiának Simeinek keze alatt, Ezékiás királynak és Azáriásnak az Isten háza előljárójának parancsolatából."
        },
        {
            "chapter": 31,
            "verse": 14,
            "name": "2 Chronicles 31:14",
            "text": "Kóré Lévita pedig, a Jemna fia, a ki ajtónálló vala napkelet felől, az Isten számára tett önkéntes adományok gondviselője volt, hogy kiadja az Úrnak és a szentek szentjének áldozatát."
        },
        {
            "chapter": 31,
            "verse": 15,
            "name": "2 Chronicles 31:15",
            "text": "Keze alatt valának: Eden, Minjámin, Jésua, Semája, Amária és Sekánia a papok városaiban, hogy hűségesen osztogassák a csapatok szerint az ő atyjokfiainak, úgy a nagynak, mint a kicsinynek, "
        },
        {
            "chapter": 31,
            "verse": 16,
            "name": "2 Chronicles 31:16",
            "text": "(Az ő nemzetségök férfiain kivül, a három esztendős fiútól fogva feljebb) mindenkinek, a kinek bejárása vala az Úr házába a maga napján, a naponként való szolgálatra, rendtartásuk és csapatjaik szerint;"
        },
        {
            "chapter": 31,
            "verse": 17,
            "name": "2 Chronicles 31:17",
            "text": "A papok nemzetségének családjaik szerint; a Lévitáknak is, a kik húsz esztendősök és feljebb valók volnának, az ő rendtartások és csapatjaik szerint. "
        },
        {
            "chapter": 31,
            "verse": 18,
            "name": "2 Chronicles 31:18",
            "text": "És azok családjának minden kisdeddel, feleségeikkel, fiaikkal, leányaikkal, s az egész gyülekezetnek; mert az ő hitök szerint szentelték vala magokat a szentségre;"
        },
        {
            "chapter": 31,
            "verse": 19,
            "name": "2 Chronicles 31:19",
            "text": "Az Áron fiainak is, a papoknak, az ő városaikhoz tartozó vidék környékén, minden városban valának névszerint megnevezett emberek, hogy kiadják a részét minden férfinak a papok közül, és minden nemzetségnek a Léviták között."
        },
        {
            "chapter": 31,
            "verse": 20,
            "name": "2 Chronicles 31:20",
            "text": "És így cselekedék Ezékiás egész Júdában. A mi jó, igaz és helyes vala az Úr előtt, az ő Istene előtt, azt művelé."
        },
        {
            "chapter": 31,
            "verse": 21,
            "name": "2 Chronicles 31:21",
            "text": "És minden munkában, a melyet elkezdett az Isten házának szolgálatában, a törvényben és parancsolatban, keresvén az ő Istenét, teljes szívvel jár vala el, és ezért szerencsés vala.  "
        }
    ]
}