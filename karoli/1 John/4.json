{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 62,
    "book_name": "1 John",
    "chapter": 4,
    "name": "1 John 4",
    "verses": [
        {
            "chapter": 4,
            "verse": 1,
            "name": "1 John 4:1",
            "text": " Szeretteim, ne higyjetek minden léleknek, hanem próbáljátok meg a lelkeket, ha Istentől vannak-é; mert sok hamis próféta jött ki a világba. "
        },
        {
            "chapter": 4,
            "verse": 2,
            "name": "1 John 4:2",
            "text": "Erről ismerjétek meg az Isten Lelkét: valamely lélek Jézust testben megjelent Krisztusnak vallja, az Istentől van; "
        },
        {
            "chapter": 4,
            "verse": 3,
            "name": "1 John 4:3",
            "text": "És valamely lélek nem vallja Jézust testben megjelent Krisztusnak, nincsen az Istentől: és az az antikrisztus lelke, a melyről hallottátok, hogy eljő; és most e világban van már. "
        },
        {
            "chapter": 4,
            "verse": 4,
            "name": "1 John 4:4",
            "text": "Ti az Istentől vagytok fiacskáim, és legyőztétek azokat; mert nagyobb az, a ki bennetek van, mint az, a ki e világban van."
        },
        {
            "chapter": 4,
            "verse": 5,
            "name": "1 John 4:5",
            "text": "Azok a világból valók; azért a világ szerint beszélnek, és a világ hallgat rájok. "
        },
        {
            "chapter": 4,
            "verse": 6,
            "name": "1 John 4:6",
            "text": "Mi az Istentől vagyunk: a ki ismeri az Istent, hallgat reánk, a ki nincsen az Istentől, nem hallgat reánk. Erről ismerjük meg az igazságnak lelkét és a tévelygésnek lelkét. "
        },
        {
            "chapter": 4,
            "verse": 7,
            "name": "1 John 4:7",
            "text": "Szeretteim, szeressük egymást: mert a szeretet az Istentől van; és mindaz, a ki szeret, az Istentől született, és ismeri az Istent."
        },
        {
            "chapter": 4,
            "verse": 8,
            "name": "1 John 4:8",
            "text": "A ki nem szeret, nem ismerte meg az Istent; mert az Isten szeretet. "
        },
        {
            "chapter": 4,
            "verse": 9,
            "name": "1 John 4:9",
            "text": "Az által lett nyilvánvalóvá az Isten szeretete bennünk, hogy az ő egyszülött Fiát elküldte az Isten e világra, hogy éljünk általa. "
        },
        {
            "chapter": 4,
            "verse": 10,
            "name": "1 John 4:10",
            "text": "Nem abban van a szeretet, hogy mi szerettük az Istent, hanem hogy ő szeretett minket, és elküldte az ő Fiát engesztelő áldozatul a mi bűneinkért. "
        },
        {
            "chapter": 4,
            "verse": 11,
            "name": "1 John 4:11",
            "text": "Szeretteim, ha így szeretett minket az Isten, nekünk is szeretnünk kell egymást. "
        },
        {
            "chapter": 4,
            "verse": 12,
            "name": "1 John 4:12",
            "text": "Az Istent soha senki nem látta: Ha szeretjük egymást, az Isten bennünk marad, és az ő szeretete teljessé lett bennünk: "
        },
        {
            "chapter": 4,
            "verse": 13,
            "name": "1 John 4:13",
            "text": "Erről ismerjük meg, hogy benne maradunk és ő mibennünk; mert a maga Lelkéből adott minékünk. "
        },
        {
            "chapter": 4,
            "verse": 14,
            "name": "1 John 4:14",
            "text": "És mi láttuk és bizonyságot teszünk, hogy az Atya elküldte a Fiút a világ üdvözítőjéül. "
        },
        {
            "chapter": 4,
            "verse": 15,
            "name": "1 John 4:15",
            "text": "A ki vallja, hogy Jézus az Istennek Fia, az Isten megmarad abban, és ő is az Istenben. "
        },
        {
            "chapter": 4,
            "verse": 16,
            "name": "1 John 4:16",
            "text": "És mi megismertük és elhittük az Istennek irántunk való szeretetét. Az Isten szeretet; és a ki a szeretetben marad, az Istenben marad, és az Isten is ő benne. "
        },
        {
            "chapter": 4,
            "verse": 17,
            "name": "1 John 4:17",
            "text": "Azzal lesz teljessé a szeretet közöttünk, hogy bizodalmunk van az ítélet napjához, mert a mint ő van, úgy vagyunk mi is e világban. "
        },
        {
            "chapter": 4,
            "verse": 18,
            "name": "1 John 4:18",
            "text": "A szeretetben nincsen félelem; sőt a teljes szeretet kiűzi a félelmet, mert a félelem gyötrelemmel jár: a ki pedig fél, nem lett teljessé a szeretetben."
        },
        {
            "chapter": 4,
            "verse": 19,
            "name": "1 John 4:19",
            "text": "Mi szeressük őt; mert ő előbb szeretett minket! "
        },
        {
            "chapter": 4,
            "verse": 20,
            "name": "1 John 4:20",
            "text": "Ha azt mondja valaki, hogy: Szeretem az Istent, és gyűlöli a maga atyjafiát, hazug az: mert a ki nem szereti a maga atyjafiát, a kit lát, hogyan szeretheti az Istent, a kit nem lát? "
        },
        {
            "chapter": 4,
            "verse": 21,
            "name": "1 John 4:21",
            "text": "Az a parancsolatunk is van ő tőle, hogy a ki szereti az Istent, szeresse a maga atyjafiát is.   "
        }
    ]
}