{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 29,
    "book_name": "Joel",
    "chapter": 1,
    "name": "Joel 1",
    "verses": [
        {
            "chapter": 1,
            "verse": 1,
            "name": "Joel 1:1",
            "text": " Az Úrnak igéje, a mely lőn Jóelhez, a Petuel fiához."
        },
        {
            "chapter": 1,
            "verse": 2,
            "name": "Joel 1:2",
            "text": "Vének! halljátok meg ezt, és hallgassátok meg, e földnek minden lakói! Történt-é ilyen a ti időtökben, vagy a ti atyáitoknak idejében? "
        },
        {
            "chapter": 1,
            "verse": 3,
            "name": "Joel 1:3",
            "text": "Beszéljétek el azt a ti fiaitoknak, és a ti fiaitok az ő fiaiknak, és azoknak fiai a következő nemzetségnek. "
        },
        {
            "chapter": 1,
            "verse": 4,
            "name": "Joel 1:4",
            "text": "A mit a sáska meghagyott, megette a szöcskő; és a mit a szöcskő meghagyott, megette a cserebogár; és a mit a cserebogár meghagyott, megette a hernyó. "
        },
        {
            "chapter": 1,
            "verse": 5,
            "name": "Joel 1:5",
            "text": "Serkenjetek fel részegek és sírjatok, és jajgassatok mind, ti borivók a mustért, mert elvétetett az a ti szátoktól! "
        },
        {
            "chapter": 1,
            "verse": 6,
            "name": "Joel 1:6",
            "text": "Mert egy nép jött fel az én földemre, erős és megszámlálhatatlan; fogai, mint az oroszlán fogai, és agyarai, mint a nőstény oroszláné. "
        },
        {
            "chapter": 1,
            "verse": 7,
            "name": "Joel 1:7",
            "text": "Pusztává tette szőlőmet; összetörte fügefáimat, mezítelenre hántotta és széjjelhányta; fehérlenek annak ágai. "
        },
        {
            "chapter": 1,
            "verse": 8,
            "name": "Joel 1:8",
            "text": "Keseregj, mint a szűz, a ki gyászba öltözik az ő ifjúsága férjéért. "
        },
        {
            "chapter": 1,
            "verse": 9,
            "name": "Joel 1:9",
            "text": "Kifogyott az étel- és italáldozat az Úrnak házából; gyászolnak a papok, az Úrnak szolgái. "
        },
        {
            "chapter": 1,
            "verse": 10,
            "name": "Joel 1:10",
            "text": "Elpusztíttatott a mező, gyászol a föld; mert elpusztíttatott a gabona; kiszáradt a must; kiapadt az olaj. "
        },
        {
            "chapter": 1,
            "verse": 11,
            "name": "Joel 1:11",
            "text": "Szégyenüljetek meg, ti szántóvetők; jajgassatok szőlőművesek: a búzáért és az árpáért; mert elveszett a mező aratása! "
        },
        {
            "chapter": 1,
            "verse": 12,
            "name": "Joel 1:12",
            "text": "Elszáradt a szőlőtő; a fügefa elhervadt; a gránátfa, a datolyafa és az almafa, a mezőnek minden gyümölcsfája kiaszott. Bizony kiszáradott az öröm az emberek közül.  "
        },
        {
            "chapter": 1,
            "verse": 13,
            "name": "Joel 1:13",
            "text": " Öltsetek gyászt és sírjatok, ti papok! Jajgassatok, ti oltár szolgái; jőjjetek és háljatok gyászruhákban, Istenem szolgái; mert megvonatott az étel- és italáldozat Isteneteknek házától. "
        },
        {
            "chapter": 1,
            "verse": 14,
            "name": "Joel 1:14",
            "text": "Szenteljetek bőjtöt, hirdessetek gyűlést; gyűjtsétek egybe a véneket, a földnek minden lakosát az Úrnak, a ti Isteneteknek házába, és kiáltsatok az Úrhoz. "
        },
        {
            "chapter": 1,
            "verse": 15,
            "name": "Joel 1:15",
            "text": "Jaj ez a nap! Bizony közel van az Úrnak napja, és mint a pusztítás, úgy jön el a Mindenhatótól. "
        },
        {
            "chapter": 1,
            "verse": 16,
            "name": "Joel 1:16",
            "text": "Hát nem szemünk láttára irtatott-é ki az élelem, az öröm és vígasság Istenünk házából?! "
        },
        {
            "chapter": 1,
            "verse": 17,
            "name": "Joel 1:17",
            "text": "Elsenyvedtek a magvak barázdáik alatt, elpusztultak a gabonás házak, összedőltek a csűrök; mert kiaszott a gabona. "
        },
        {
            "chapter": 1,
            "verse": 18,
            "name": "Joel 1:18",
            "text": "Mint nyög a barom! Megháborodtak a marha-csordák, mert nincs legelőjük; bűnhődnek még a juhnyájak is! "
        },
        {
            "chapter": 1,
            "verse": 19,
            "name": "Joel 1:19",
            "text": "Hozzád kiáltok Uram, mert tűz emésztette meg a puszta virányait, és láng perzselte le a mező minden fáját. "
        },
        {
            "chapter": 1,
            "verse": 20,
            "name": "Joel 1:20",
            "text": "A mező vadai is hozzád esengenek, mert kiszáradtak a vizeknek ágyai, és tűz emésztette meg a puszta virányait.   "
        }
    ]
}