{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 7,
    "book_name": "Judges",
    "chapter": 4,
    "name": "Judges 4",
    "verses": [
        {
            "chapter": 4,
            "verse": 1,
            "name": "Judges 4:1",
            "text": " De az Izráel fiai azután is gonoszul cselekedének az Úrnak szemei előtt, mikor Ehud meghalt."
        },
        {
            "chapter": 4,
            "verse": 2,
            "name": "Judges 4:2",
            "text": "Azért adá őket az Úr Jábinnak, a Kanaán királyának kezébe, a ki Hásorban uralkodott; seregének vezére pedig Sisera volt. Ez a pogányok városában, Harósethben lakott."
        },
        {
            "chapter": 4,
            "verse": 3,
            "name": "Judges 4:3",
            "text": "És kiáltának az Izráel fiai az Úrhoz, mert kilenczszáz vas-szekere volt, és húsz esztendeig zsarnokoskodott az Izráel fiai felett erőszakkal."
        },
        {
            "chapter": 4,
            "verse": 4,
            "name": "Judges 4:4",
            "text": "Ebben az időben Debora, a prófétanő, a Lappidoth felesége volt biró Izráelben."
        },
        {
            "chapter": 4,
            "verse": 5,
            "name": "Judges 4:5",
            "text": "És ő a Debora-pálmája alatt lakott Ráma és Béthel között, az Efraim hegyén, és ide jöttek fel hozzá az Izráel fiai törvényre."
        },
        {
            "chapter": 4,
            "verse": 6,
            "name": "Judges 4:6",
            "text": "És elkülde és hivatá Bárákot, az Abinoám fiát, Kedes-Nafthaliból, és monda néki: Avagy nem parancsolta-é meg az Úr, Izráelnek Istene: Menj és vonulj fel a Thábor hegyére, és végy magadhoz tízezer embert a Nafthali és a Zebulon fiai közül? "
        },
        {
            "chapter": 4,
            "verse": 7,
            "name": "Judges 4:7",
            "text": "És te ellened kihozom a Kison patakjához Siserát, Jábin hadvezérét, az ő szekereit és seregét, és kezedbe adom őt. "
        },
        {
            "chapter": 4,
            "verse": 8,
            "name": "Judges 4:8",
            "text": "És monda néki Bárák: Ha velem jösz, elmegyek; de ha nem jösz el velem, én sem megyek."
        },
        {
            "chapter": 4,
            "verse": 9,
            "name": "Judges 4:9",
            "text": "Ki felele: Elmenvén elmegyek te veled, csakhogy nem a tied lesz a dicsőség az útban, a melyre mégy, mert asszony kezébe adja az Úr Siserát. És felkele Debora, és elméne Bárákkal Kedes felé."
        },
        {
            "chapter": 4,
            "verse": 10,
            "name": "Judges 4:10",
            "text": "Összegyűjté annakokáért Bárák Zebulont és Nafthalit Kedesbe, és elvive magával tízezer embert, és elméne vele Debora is."
        },
        {
            "chapter": 4,
            "verse": 11,
            "name": "Judges 4:11",
            "text": "A Keneus Héber pedig elvált a Keneusoktól, Hobábnak, a Mózes ipának fiaitól, és sátorát a Saanaim tölgyesénél vonta fel, mely Kedes mellett van. "
        },
        {
            "chapter": 4,
            "verse": 12,
            "name": "Judges 4:12",
            "text": "Hírül vivék pedig Siserának, hogy Bárák, az Abinoám fia felvonult a Thábor hegyére."
        },
        {
            "chapter": 4,
            "verse": 13,
            "name": "Judges 4:13",
            "text": "Egybegyűjté azért Sisera minden szekereit, a kilenczszáz vas-szekeret, és egész népét, mely vele volt, a pogányok városából, Harósethből, a Kison patakjához."
        },
        {
            "chapter": 4,
            "verse": 14,
            "name": "Judges 4:14",
            "text": "És monda Debora Báráknak: Kelj fel, mert ez a nap az, a melyen kezedbe adja az Úr Siserát! hisz maga az Úr vezet téged! És alájöve Bárák a Thábor hegyéről, és a tízezer ember ő utána."
        },
        {
            "chapter": 4,
            "verse": 15,
            "name": "Judges 4:15",
            "text": "És megrettenté az Úr Siserát minden szekereivel és egész táborával fegyvernek élivel Bárák előtt, anynyira, hogy Sisera leugrott szekeréről, és gyalog futott."
        },
        {
            "chapter": 4,
            "verse": 16,
            "name": "Judges 4:16",
            "text": "Bárák pedig a szekereket és a tábort egész Harósethig, a pogányok városáig űzé, és Siserának egész tábora elhulla fegyvernek éle miatt, még csak egyetlen egy sem maradt meg. "
        },
        {
            "chapter": 4,
            "verse": 17,
            "name": "Judges 4:17",
            "text": " Sisera pedig gyalog futott Jáhelnek, a Keneus Héber feleségének sátoráig, mert béke volt Jábin között, Hásor királya között, és a Keneus Héber háznépe között."
        },
        {
            "chapter": 4,
            "verse": 18,
            "name": "Judges 4:18",
            "text": "És kiméne Jáhel Sisera elé, és monda néki: Jőjj be Uram, jőjj be hozzám, ne félj! És betére ő hozzá a sátorba, és betakará őt lasnakkal."
        },
        {
            "chapter": 4,
            "verse": 19,
            "name": "Judges 4:19",
            "text": "Az pedig monda néki: Adj kérlek innom egy kis vizet, mert szomjúhozom. És megnyita ez egy tejes tömlőt, és ada néki inni, és betakará őt. "
        },
        {
            "chapter": 4,
            "verse": 20,
            "name": "Judges 4:20",
            "text": "És az annakfelette monda néki: Állj a sátor ajtajába, és ha valaki jőne és kérdezne, és ezt mondaná: Van-é itt valaki? mondjad: Nincsen!"
        },
        {
            "chapter": 4,
            "verse": 21,
            "name": "Judges 4:21",
            "text": "Ekkor Jáhel, a Héber felesége vevé a sátorszöget, és pőrölyt vőn kezébe, és beméne ő hozzá halkan, és beveré a szöget halántékába, úgy hogy beszegeződék a földbe. Amaz pedig nagy fáradtság miatt mélyen aludt vala, és így meghala."
        },
        {
            "chapter": 4,
            "verse": 22,
            "name": "Judges 4:22",
            "text": "És ímé, a mint Bárák űzve keresné Siserát, Jáhel kiméne elébe, és monda néki: Jöszte és megmutatom néked az embert, a kit keressz. És beméne ő hozzá, és ímé Sisera ott feküdt halva, és a szög halántékában."
        },
        {
            "chapter": 4,
            "verse": 23,
            "name": "Judges 4:23",
            "text": "Így alázá meg Isten azon a napon Jábint, a Kanaán királyát az Izráel fiai előtt."
        },
        {
            "chapter": 4,
            "verse": 24,
            "name": "Judges 4:24",
            "text": "Az Izráel fiainak keze pedig mind jobban ránehezedék Jábinra, a Kanaán királyára, mígnem kiirták Jábint, a Kanaán királyát.  "
        }
    ]
}