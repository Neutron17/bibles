{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 7,
    "book_name": "Judges",
    "chapter": 13,
    "name": "Judges 13",
    "verses": [
        {
            "chapter": 13,
            "verse": 1,
            "name": "Judges 13:1",
            "text": " Az Izráel fiai pedig újra gonoszul cselekedtek az Úrnak szemei előtt, azért az Úr őket a Filiszteusoknak kezébe adá negyven esztendeig."
        },
        {
            "chapter": 13,
            "verse": 2,
            "name": "Judges 13:2",
            "text": "És élt ebben az időben egy férfiú Czórából, a Dán nemzetségéből való, névszerint Manoah, kinek felesége magtalan volt, és nem szült."
        },
        {
            "chapter": 13,
            "verse": 3,
            "name": "Judges 13:3",
            "text": "És megjelent az Úrnak angyala az asszonynak, és monda néki: Ímé most magtalan vagy, és nem szültél; de terhes leszesz, és fiat szülsz. "
        },
        {
            "chapter": 13,
            "verse": 4,
            "name": "Judges 13:4",
            "text": "Azért most megójjad magad, és ne igyál se bort, se más részegítő italt, és ne egyél semmi tisztátalant. "
        },
        {
            "chapter": 13,
            "verse": 5,
            "name": "Judges 13:5",
            "text": "Mert íme terhes leszesz, és fiat szülsz, és beretva ne érintse annak fejét, mert Istennek szenteltetett lesz az a gyermek anyjának méhétől fogva, és ő kezdi majd megszabadítani Izráelt a Filiszteusok kezéből. "
        },
        {
            "chapter": 13,
            "verse": 6,
            "name": "Judges 13:6",
            "text": "És elment az asszony, és elbeszélte ezt férjének, mondván: Istennek egy embere jöve hozzám, kinek tekintete olyan volt, mint az Isten angyalának tekintete, igen rettenetes, úgy hogy meg sem mertem kérdezni, hogy honnan való, és ő sem mondotta meg nékem a nevét."
        },
        {
            "chapter": 13,
            "verse": 7,
            "name": "Judges 13:7",
            "text": "És monda nékem: Íme terhes leszesz, és fiat fogsz szülni; azért most se bort, se más részegítő italt ne igyál, és semmi tisztátalant ne egyél, mert Istennek szentelt lesz az a gyermek, anyja méhétől fogva halála napjáig."
        },
        {
            "chapter": 13,
            "verse": 8,
            "name": "Judges 13:8",
            "text": "Manoah pedig az Úrhoz könyörgött, és monda: Kérlek, Uram! az Istennek amaz embere, a kit küldöttél volt, hadd jőjjön el ismét hozzánk, és tanítson meg minket, hogy mit cselekedjünk a születendő gyermekkel."
        },
        {
            "chapter": 13,
            "verse": 9,
            "name": "Judges 13:9",
            "text": "És meghallgatá az Isten Manoah kérését, mert az Istennek angyala megint eljött az asszonyhoz, mikor az a mezőn ült, és az ő férje Manoah nem volt vele."
        },
        {
            "chapter": 13,
            "verse": 10,
            "name": "Judges 13:10",
            "text": "Akkor az asszony elsietett, és elfutott, és elbeszélé férjének, és monda néki: Ímé megjelent nékem az a férfiú, a ki a multkor hozzám jött."
        },
        {
            "chapter": 13,
            "verse": 11,
            "name": "Judges 13:11",
            "text": "És felkelt, és elment Manoah az ő felesége után, és mikor odaért ahhoz a férfiúhoz, monda néki: Te vagy-é az a férfiú, a ki ez asszonynyal beszéltél? És monda: Én vagyok."
        },
        {
            "chapter": 13,
            "verse": 12,
            "name": "Judges 13:12",
            "text": "És monda Manoah: Ha beteljesedik ígéreted, miként bánjunk a gyermekkel, és mit cselekedjék ő?"
        },
        {
            "chapter": 13,
            "verse": 13,
            "name": "Judges 13:13",
            "text": "Az Úrnak angyala pedig monda Manoáhnak: Mindentől, a mit csak mondottam az asszonynak, őrizkedjék."
        },
        {
            "chapter": 13,
            "verse": 14,
            "name": "Judges 13:14",
            "text": "Mindabból, a mi csak a bortermő szőlőből származik, ne egyék, és bort és más részegítő italt ne igyék, és semmi tisztátalant ne egyék. Mindazt, a mit parancsoltam néki, tartsa meg."
        },
        {
            "chapter": 13,
            "verse": 15,
            "name": "Judges 13:15",
            "text": "És monda Manoah az Úr angyalának: Kérlek, hadd tartóztassunk meg téged, hogy készítsünk néked egy kecskegödölyét."
        },
        {
            "chapter": 13,
            "verse": 16,
            "name": "Judges 13:16",
            "text": "De az Úrnak angyala így szólt Manoáhhoz: Ha megmarasztasz is, nem eszem kenyeredből, és ha áldozatot készítesz, az Úrnak áldozd azt. Mert Manoah nem tudta, hogy az Úrnak angyala vala."
        },
        {
            "chapter": 13,
            "verse": 17,
            "name": "Judges 13:17",
            "text": "És monda Manoah az Úr angyalának: Kicsoda a te neved, hogy ha majd beteljesedik a te beszéded, tisztességgel illethessünk téged."
        },
        {
            "chapter": 13,
            "verse": 18,
            "name": "Judges 13:18",
            "text": "És monda néki az Úrnak angyala: Miért kérdezősködöl nevem után, a mely olyan csodálatos?"
        },
        {
            "chapter": 13,
            "verse": 19,
            "name": "Judges 13:19",
            "text": "Mikor aztán Manoah a kecskegödölyét és ételáldozatot vette, és megáldozá azt egy sziklán az Úrnak: csodadolgot cselekedék Manoahnak és feleségének szeme láttára:"
        },
        {
            "chapter": 13,
            "verse": 20,
            "name": "Judges 13:20",
            "text": "Tudniillik, mikor a láng felcsapott az oltárról az ég felé, az oltár lángjában felszállott az Úrnak angyala. Mikor pedig ezt meglátták Manoah és az ő felesége, arczczal a földre borultak."
        },
        {
            "chapter": 13,
            "verse": 21,
            "name": "Judges 13:21",
            "text": "És többé nem jelent meg az Úrnak angyala Manoáhnak és feleségének. Ekkor tudta meg Manoah, hogy az Úrnak angyala volt az."
        },
        {
            "chapter": 13,
            "verse": 22,
            "name": "Judges 13:22",
            "text": "És monda Manoah az ő feleségének: Meghalván meghalunk, mert az Istent láttuk. "
        },
        {
            "chapter": 13,
            "verse": 23,
            "name": "Judges 13:23",
            "text": "Akkor monda néki az ő felesége: Ha meg akart volna ölni az Úr minket, nem fogadta volna el kezünkből az egészen égőáldozatot és az ételáldozatot, és nem mutatta volna nékünk mindezeket, sem pedig nem hallatott volna velünk ilyeneket."
        },
        {
            "chapter": 13,
            "verse": 24,
            "name": "Judges 13:24",
            "text": "És szült az asszony fiat, és nevezé annak nevét Sámsonnak, és felnevekedék a gyermek, és megáldá őt az Úr. "
        },
        {
            "chapter": 13,
            "verse": 25,
            "name": "Judges 13:25",
            "text": "És kezdé az Úrnak lelke őt indítani a Dán táborában, Czóra és Estháol között.  "
        }
    ]
}