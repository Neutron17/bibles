{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 7,
    "book_name": "Judges",
    "chapter": 16,
    "name": "Judges 16",
    "verses": [
        {
            "chapter": 16,
            "verse": 1,
            "name": "Judges 16:1",
            "text": " És elment Sámson Gázába, és meglátott ott egy parázna asszonyt, és bement hozzá."
        },
        {
            "chapter": 16,
            "verse": 2,
            "name": "Judges 16:2",
            "text": "A gázabelieknek pedig mikor megmondották, mondván: Ide jött Sámson! körülvevék őt, és leselkedének ő utána egész éjszakán át a város kapujában, és hallgatóztak egész éjjel, és azt mondták: Reggel, ha világos lesz, megöljük őt."
        },
        {
            "chapter": 16,
            "verse": 3,
            "name": "Judges 16:3",
            "text": "És aluvék Sámson éjfélig. Éjfélkor pedig felkelt, és megfogván a város kapujának szárnyait, a kapufélfákkal és a závárokkal együtt kiszakította azokat, és vállaira vette, és felvitte a hegy tetejére, mely Hebronnal szemben fekszik."
        },
        {
            "chapter": 16,
            "verse": 4,
            "name": "Judges 16:4",
            "text": "És történt azután, hogy megszeretett egy asszonyt a Sórek völgyében, a kinek neve Delila volt."
        },
        {
            "chapter": 16,
            "verse": 5,
            "name": "Judges 16:5",
            "text": "És felmenének ő hozzá a Filiszteusok fejedelmei, és mondának néki: Kérdezd ki őt és tudd meg, miben áll az ő nagy ereje, és miképen vehetünk rajta erőt, hogy megkötözzük és megkínozzuk őt, és mi mindenikünk adunk néked ezerszáz ezüst siklust."
        },
        {
            "chapter": 16,
            "verse": 6,
            "name": "Judges 16:6",
            "text": "És monda Delila Sámsonnak: Mondd meg nékem, miben van a te nagy erőd és mivel kellene téged megkötni, hogy megkínozhassanak téged."
        },
        {
            "chapter": 16,
            "verse": 7,
            "name": "Judges 16:7",
            "text": "És felele néki Sámson: Ha megkötöznek hét nyers gúzszsal, melyek még meg nem száradtak, akkor elgyengülök és olyan leszek, mint más ember."
        },
        {
            "chapter": 16,
            "verse": 8,
            "name": "Judges 16:8",
            "text": "Akkor hoztak néki a Filiszteusok fejedelmei hét nyers gúzst, a mely még nem volt száraz, és megkötözé őt azzal."
        },
        {
            "chapter": 16,
            "verse": 9,
            "name": "Judges 16:9",
            "text": "A lesben állók pedig ott vártak annál a hálókamarában. És monda néki: Rajtad a Filiszteusok, Sámson! És elszakasztá a gúzsokat, miképen elszakad a csepűfonal, ha tűz éri, – és ki nem tudódék, miben volt az ő ereje."
        },
        {
            "chapter": 16,
            "verse": 10,
            "name": "Judges 16:10",
            "text": "És monda Delila Sámsonnak: Ímé rászedtél, és hazugságot szóltál nékem, most mondd meg igazán, hogy mivel lehet téged megkötözni?"
        },
        {
            "chapter": 16,
            "verse": 11,
            "name": "Judges 16:11",
            "text": "Ő pedig monda néki: Ha erősen megkötöznek új kötelekkel, melyekkel még semmi dolgot nem végeztek, akkor elgyengülök és olyan leszek, mint más ember."
        },
        {
            "chapter": 16,
            "verse": 12,
            "name": "Judges 16:12",
            "text": "És vett Delila új köteleket, és megkötözte őt velük, és monda néki: Rajtad a Filiszteusok, Sámson! (mert ott leselkedtek utána a hálókamarában). De ő letépte azokat karjairól, mint a fonalat."
        },
        {
            "chapter": 16,
            "verse": 13,
            "name": "Judges 16:13",
            "text": "És monda Delila Sámsonnak: Meddig fogsz még rászedni engem és hazudni nékem? Mondd meg egyszer már, mivel kötöztethetel meg? – Ő pedig monda néki: Ha összeszövöd az én fejemnek hét fonatékját a nyüstfonállal."
        },
        {
            "chapter": 16,
            "verse": 14,
            "name": "Judges 16:14",
            "text": "És szeggel megerősítvén a zugolyt, monda: Rajtad a Filiszteusok, Sámson! Az pedig felébredvén álmából, kitépte a zugolyszeget és a nyüstfonalat."
        },
        {
            "chapter": 16,
            "verse": 15,
            "name": "Judges 16:15",
            "text": "Ekkor monda néki Delila: Miképen mondhatod: Szeretlek téged, ha szíved nincsen én velem? Immár három ízben szedtél rá engem, és nem mondtad meg, hogy miben van a te nagy erőd?"
        },
        {
            "chapter": 16,
            "verse": 16,
            "name": "Judges 16:16",
            "text": "Mikor aztán őt minden nap zaklatta szavaival, és gyötörte őt: halálosan belefáradt a lelke,"
        },
        {
            "chapter": 16,
            "verse": 17,
            "name": "Judges 16:17",
            "text": "És kitárta előtte egész szívét, és monda néki: Borotva nem volt soha az én fejemen, mert Istennek szentelt vagyok anyám méhétől fogva; ha megnyírattatom, eltávozik tőlem az én erőm, és megerőtlenedem, és olyan leszek, mint akármely ember."
        },
        {
            "chapter": 16,
            "verse": 18,
            "name": "Judges 16:18",
            "text": "És mikor látta Delila, hogy kitárta volna előtte egész szívét, elküldött, és elhívatá a Filiszteusok fejedelmeit, és ezt izené: Jőjjetek fel ez egyszer, mert ő kitárta nékem egész szívét. És felmentek ő hozzá a Filiszteusok fejedelmei, és a pénzt is felvitték kezökben."
        },
        {
            "chapter": 16,
            "verse": 19,
            "name": "Judges 16:19",
            "text": "És elaltatta őt az ő térdein, és előhívott egy férfiút, és lenyíratta az ő fejének hét fonatékát, és kezdé őt kínozni. És eltávozott tőle az ő ereje."
        },
        {
            "chapter": 16,
            "verse": 20,
            "name": "Judges 16:20",
            "text": "És monda: Rajtad a Filiszteusok, Sámson! Mikor pedig az az ő álmából felserkent, monda: Kimegyek most is, mint egyébkor, és lerázom a kötelékeket; mert még nem tudta, hogy az Úr eltávozott ő tőle."
        },
        {
            "chapter": 16,
            "verse": 21,
            "name": "Judges 16:21",
            "text": "De a Filiszteusok megfogták őt, és kiszúrták szemeit, és levezették őt Gázába, és ott megkötözték két vaslánczczal, és őrölnie kellett a fogházban. "
        },
        {
            "chapter": 16,
            "verse": 22,
            "name": "Judges 16:22",
            "text": "De az ő fejének haja újra kezdett nőni, miután megnyíretett."
        },
        {
            "chapter": 16,
            "verse": 23,
            "name": "Judges 16:23",
            "text": "És mikor a Filiszteusok fejedelmei összegyűltek, hogy az ő istenüknek, Dágonnak nagy áldozatot áldozzanak, és hogy örvendezzenek, mondának: Kezünkbe adta a mi istenünk Sámsont, a mi ellenségünket. "
        },
        {
            "chapter": 16,
            "verse": 24,
            "name": "Judges 16:24",
            "text": "És mikor látta őt a nép, dícsérték az ő istenöket, mert – mondának – kezünkbe adta a mi istenünk a mi ellenségünket, földünk pusztítóját, és a ki sokakat megölt mi közülünk."
        },
        {
            "chapter": 16,
            "verse": 25,
            "name": "Judges 16:25",
            "text": "Lőn pedig, hogy mikor megvídámult az ő szívök, mondának: Hívjátok Sámsont, hadd játszék előttünk. És előhívák Sámsont a fogházból, és játszék ő előttük, és az oszlopok közé állították őt."
        },
        {
            "chapter": 16,
            "verse": 26,
            "name": "Judges 16:26",
            "text": "Sámson pedig monda a fiúnak, a ki őt kézenfogva vezette: Ereszsz el, hadd fogjam meg az oszlopokat, a melyeken a ház nyugszik, és hadd támaszkodjam hozzájuk."
        },
        {
            "chapter": 16,
            "verse": 27,
            "name": "Judges 16:27",
            "text": "A ház pedig tele volt férfiakkal és asszonyokkal, és ott voltak a Filiszteusok összes fejedelmei, és a tetőzeten közel háromezeren, férfiak és asszonyok, a Sámson játékának nézői."
        },
        {
            "chapter": 16,
            "verse": 28,
            "name": "Judges 16:28",
            "text": "Ekkor Sámson az Úrhoz kiáltott, és monda: Uram, Isten, emlékezzél meg, kérlek, én rólam, és erősíts meg engemet, csak még ez egyszer, óh Isten! hadd álljak egyszer bosszút a Filiszteusokon két szemem világáért!"
        },
        {
            "chapter": 16,
            "verse": 29,
            "name": "Judges 16:29",
            "text": "És átfogta Sámson a két középső oszlopot, melyeken a ház nyugodott, az egyiket jobb kezével, a másikat bal kezével, és hozzájok támaszkodott."
        },
        {
            "chapter": 16,
            "verse": 30,
            "name": "Judges 16:30",
            "text": "És monda Sámson: Hadd veszszek el én is a Filiszteusokkal! És nagy erővel megrándította az oszlopokat, és rászakadt a ház a fejedelmekre és az egész népre, mely abban volt, úgy hogy többet megölt halálával, mint a mennyit megölt életében."
        },
        {
            "chapter": 16,
            "verse": 31,
            "name": "Judges 16:31",
            "text": "És lementek az ő testvérei és atyjának egész háza, és elvivék őt, és hazatérvén, eltemették Czóra és Estháol között, atyjának, Manoahnak sírjába, minekutána húsz esztendeig ítélte az Izráelt.  "
        }
    ]
}