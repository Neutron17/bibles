{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 7,
    "book_name": "Judges",
    "chapter": 8,
    "name": "Judges 8",
    "verses": [
        {
            "chapter": 8,
            "verse": 1,
            "name": "Judges 8:1",
            "text": " És mondának az Efraim férfiai néki: Miért cselekedted azt mi velünk, hogy el nem hívtál minket, mikor a Midián ellen való hadakozásra indultál? És erősen feddőzének vele."
        },
        {
            "chapter": 8,
            "verse": 2,
            "name": "Judges 8:2",
            "text": "Ő pedig monda nékik: Vajjon cselekedtem-é én olyan dolgot, mint ti? Nem többet ér-é Efraim szőlőmezgerlése, mint Abiézer egész szüretje?"
        },
        {
            "chapter": 8,
            "verse": 3,
            "name": "Judges 8:3",
            "text": "Kezetekbe adta az Isten Midiánnak fejedelmeit, Orebet és Zéebet; hát mit cselekedhettem én olyat, mint ti?! Akkor lecsendesedék az ő felháborodott lelkök, mikor e beszédet mondotta vala."
        },
        {
            "chapter": 8,
            "verse": 4,
            "name": "Judges 8:4",
            "text": "Mikor pedig Gedeon a Jordánhoz ére, átkele azzal a háromszáz férfiúval, a kik vele valának, az üldözéstől kifáradottan."
        },
        {
            "chapter": 8,
            "verse": 5,
            "name": "Judges 8:5",
            "text": "És monda a Sukkót férfiainak: Adjatok, kérlek, e népnek, mely engem követ, kenyeret, mert fáradtak, én pedig űzöm Zébát és Sálmunáht, Midiánnak királyait."
        },
        {
            "chapter": 8,
            "verse": 6,
            "name": "Judges 8:6",
            "text": "És mondának Sukkót előljárói: Zébának és Sálmunáhnak öklét már kezedben tartod-é, hogy kenyeret adjunk a te seregednek?"
        },
        {
            "chapter": 8,
            "verse": 7,
            "name": "Judges 8:7",
            "text": "Gedeon pedig monda: Ha kezembe adja az Úr Zébát és Sálmunáht, a pusztának tüskéivel és csalánjaival csépelem meg testeteket."
        },
        {
            "chapter": 8,
            "verse": 8,
            "name": "Judges 8:8",
            "text": "És felmenvén onnan Pénuelbe, hasonlóképen szóla azoknak is, és Pénuel férfiai épen úgy feleltek néki, a mint feleltek volt a Sukkót férfiai."
        },
        {
            "chapter": 8,
            "verse": 9,
            "name": "Judges 8:9",
            "text": "És szóla a Pénuel férfiainak is, mondván: Mikor békességben visszatérek, lerontom ezt a tornyot."
        },
        {
            "chapter": 8,
            "verse": 10,
            "name": "Judges 8:10",
            "text": "Zéba pedig és Sálmunáh Kárkorban valának, és az ő seregök velök, mintegy tizenötezeren, mind a kik megmaradtak a Napkeletieknek egész táborából. Az elesettek száma százhúszezer fegyverfogható férfiú volt."
        },
        {
            "chapter": 8,
            "verse": 11,
            "name": "Judges 8:11",
            "text": "És felméne Gedeon a sátorban lakók útján keletre Nobahtól és Jogbehától, és szétverte a tábort, pedig a tábor biztonságban érezte magát."
        },
        {
            "chapter": 8,
            "verse": 12,
            "name": "Judges 8:12",
            "text": "És Zéba és Sálmunáh elfutottak; de ő utánok ment, és elfogta a Midián két királyát: Zébát és Sálmunáht, és szétszórta az egész tábort."
        },
        {
            "chapter": 8,
            "verse": 13,
            "name": "Judges 8:13",
            "text": "Mikor pedig Gedeon, a Joás fia, visszatért a harczból a Heresz hágójától:"
        },
        {
            "chapter": 8,
            "verse": 14,
            "name": "Judges 8:14",
            "text": "Megfogott egy gyermeket a sukkótbeliek közül, és tudakozódott tőle. Ez pedig felírta néki Sukkótnak előljáróit és véneit, hetvenhét férfiút."
        },
        {
            "chapter": 8,
            "verse": 15,
            "name": "Judges 8:15",
            "text": "Mikor aztán a Sukkót férfiaihoz ment vala, monda: Ímhol Zéba és Sálmunáh, a kik miatt gúnyolódtatok velem, mondván: Vajjon Zéba és Sálmunáh öklét már kezedben tartod-é, hogy kenyeret adjunk kifáradott embereidnek?"
        },
        {
            "chapter": 8,
            "verse": 16,
            "name": "Judges 8:16",
            "text": "És előfogá a város véneit, és a pusztának töviseit és csalánjait vévén, megtanítá azokkal Sukkótnak férfiait."
        },
        {
            "chapter": 8,
            "verse": 17,
            "name": "Judges 8:17",
            "text": "Azután Pénuel tornyát rontá le, és a város férfiait ölte meg."
        },
        {
            "chapter": 8,
            "verse": 18,
            "name": "Judges 8:18",
            "text": "És monda Zébának és Sálmunáhnak: Milyenek voltak azok a férfiak, a kiket a Thábor hegyén megöltetek? Ők pedig mondának: Mint a milyen te vagy, olyanok voltak ők is, és mindenik olyan arczú, mint egy-egy királyfi."
        },
        {
            "chapter": 8,
            "verse": 19,
            "name": "Judges 8:19",
            "text": "És monda: Az én atyámfiai, az én anyámnak fiai voltak azok. Él az Úr! ha életben hagytátok volna őket, én sem ölnélek meg titeket!"
        },
        {
            "chapter": 8,
            "verse": 20,
            "name": "Judges 8:20",
            "text": "És monda Jéthernek, az ő elsőszülöttjének: Kelj fel, öld meg őket. De a fiú nem húzta ki kardját, mert fél vala, mivelhogy még gyermek vala."
        },
        {
            "chapter": 8,
            "verse": 21,
            "name": "Judges 8:21",
            "text": "És monda Zéba és Sálmunáh: Kelj fel te és te ölj meg minket, mert a milyen a férfiú, olyan az ő ereje. És felkele Gedeon, és megölé Zébát és Sálmunáht, és elvevé az ő tevéiknek nyakán levő ékességeket. "
        },
        {
            "chapter": 8,
            "verse": 22,
            "name": "Judges 8:22",
            "text": " És mondának az Izráel férfiai Gedeonnak: Uralkodjál felettünk te és a te fiad és a te fiadnak fia, mert megszabadítottál bennünket a Midiániták kezéből."
        },
        {
            "chapter": 8,
            "verse": 23,
            "name": "Judges 8:23",
            "text": "És monda nékik Gedeon: Én nem uralkodom felettetek, sem az én fiam nem fog uralkodni rajtatok. Az Úr uralkodik ti felettetek! "
        },
        {
            "chapter": 8,
            "verse": 24,
            "name": "Judges 8:24",
            "text": "Azután monda nékik Gedeon: Egyet kívánok csak tőletek, hogy adja nékem mindenikőtök a zsákmányul ejtett fülön függőket; mert arany fülön függőik voltak azoknak, mivelhogy Izmaeliták valának."
        },
        {
            "chapter": 8,
            "verse": 25,
            "name": "Judges 8:25",
            "text": "És mondának: Örömest néked adjuk. És leterítettek egy ruhát, és mindenki arra dobá a fülön függőket, melyeket prédául ejtett."
        },
        {
            "chapter": 8,
            "verse": 26,
            "name": "Judges 8:26",
            "text": "Az arany fülön függőknek pedig, a melyeket elkért, súlya ezerhétszáz arany siklus volt, amaz ékességeken, függőkön és bíborruhákon kívül, a melyek a Midián királyain voltak, és az aranylánczok nélkül, a melyek tevéik nyakán valának."
        },
        {
            "chapter": 8,
            "verse": 27,
            "name": "Judges 8:27",
            "text": "És készíte abból Gedeon efódot, és helyhezteté azt a maga városában, Ofrában, és ott paráználkodott azután az egész Izráel, és lőn ez Gedeonnak és házanépének tőrbeejtésére. "
        },
        {
            "chapter": 8,
            "verse": 28,
            "name": "Judges 8:28",
            "text": " Így aláztattak meg a Midiániták az Izráel fiai előtt, és nem is emelték fel azután már fejüket, és megnyugovék a föld negyven esztendeig Gedeon idejében."
        },
        {
            "chapter": 8,
            "verse": 29,
            "name": "Judges 8:29",
            "text": "És hazatért Jerubbaál, a Joás fia, és megtelepedett otthon."
        },
        {
            "chapter": 8,
            "verse": 30,
            "name": "Judges 8:30",
            "text": "És Gedeonnak volt hetven fia, kik az ő ágyékából származtak, mert sok felesége volt néki."
        },
        {
            "chapter": 8,
            "verse": 31,
            "name": "Judges 8:31",
            "text": "És az ő ágyasa is, a ki Sikemben volt, szült néki egy fiat, és nevezé azt Abiméleknek."
        },
        {
            "chapter": 8,
            "verse": 32,
            "name": "Judges 8:32",
            "text": "És meghala Gedeon, a Joás fia, késő vénségében, és eltemetteték atyjának, Joásnak sírjába, Ofrában, Abiezer városában."
        },
        {
            "chapter": 8,
            "verse": 33,
            "name": "Judges 8:33",
            "text": "Lőn pedig, hogy mikor meghalt Gedeon, elfordulának az Izráel fiai az Úrtól, és a Baálokkal paráználkodának, és a Baál-Beritet tevék istenökké."
        },
        {
            "chapter": 8,
            "verse": 34,
            "name": "Judges 8:34",
            "text": "És nem emlékezének meg az Izráel fiai az Úrról, az ő Istenökről, a ki őket megszabadította minden ellenségeik kezéből köröskörül."
        },
        {
            "chapter": 8,
            "verse": 35,
            "name": "Judges 8:35",
            "text": "És nem cselekedének irgalmasságot a Jerubbaál Gedeon házával mind ama jók szerint, a melyeket ő tett vala az Izráellel.  "
        }
    ]
}