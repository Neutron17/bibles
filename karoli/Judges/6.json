{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 7,
    "book_name": "Judges",
    "chapter": 6,
    "name": "Judges 6",
    "verses": [
        {
            "chapter": 6,
            "verse": 1,
            "name": "Judges 6:1",
            "text": " És gonoszul cselekedének az Izráel fiai az Úrnak szemei előtt, azért adá őket az Úr a Midiániták kezébe hét esztendeig."
        },
        {
            "chapter": 6,
            "verse": 2,
            "name": "Judges 6:2",
            "text": "És hatalmat vőn a Midiániták keze az Izráelen, és a Midiánitáktól való féltökben készítették magoknak az Izráel fiai azokat a barlangokat, rejtekhelyeket és erősségeket, a melyek a hegységben vannak."
        },
        {
            "chapter": 6,
            "verse": 3,
            "name": "Judges 6:3",
            "text": "Mert ha vetett Izráel, mindjárt ott termettek a Midiániták, az Amálekiták és a Napkeletnek fiai, és rájok törtek."
        },
        {
            "chapter": 6,
            "verse": 4,
            "name": "Judges 6:4",
            "text": "És táborba szálltak ellenök, és pusztították a földnek termését egész addig, a merre Gázába járnak, és nem hagytak élésre valót Izráelben, sem juhot, sem ökröt, sem szamarat."
        },
        {
            "chapter": 6,
            "verse": 5,
            "name": "Judges 6:5",
            "text": "Mert barmaikkal és sátoraikkal vonultak föl; csapatosan jöttek, mint a sáskák, úgy hogy sem nékik magoknak, sem tevéiknek nem volt száma, és ellepték a földet, hogy elpusztítsák azt."
        },
        {
            "chapter": 6,
            "verse": 6,
            "name": "Judges 6:6",
            "text": "Mikor azért igen megnyomorodott az Izráel a Midiániták miatt, az Úrhoz kiáltának az Izráel fiai."
        },
        {
            "chapter": 6,
            "verse": 7,
            "name": "Judges 6:7",
            "text": "Mikor pedig kiáltottak vala az Izráel fiai az Úrhoz Midián miatt:"
        },
        {
            "chapter": 6,
            "verse": 8,
            "name": "Judges 6:8",
            "text": "Prófétát külde az Úr az Izráel fiaihoz, és monda nékik: Azt mondja az Úr, Izráel Istene: Én vezettelek fel titeket Égyiptomból, és hoztalak ki titeket a szolgálatnak házából,"
        },
        {
            "chapter": 6,
            "verse": 9,
            "name": "Judges 6:9",
            "text": "És én mentettelek meg benneteket az Égyiptombeliek kezéből, és minden nyomorgatóitoknak kezökből, a kiket kiűztem előletek, és néktek adtam az ő földjüket."
        },
        {
            "chapter": 6,
            "verse": 10,
            "name": "Judges 6:10",
            "text": "És mondék néktek: Én, az Úr, vagyok a ti Istenetek; ne féljétek az Emoreusok isteneit, kiknek földén laktok; de ti nem hallgattatok az én szómra. "
        },
        {
            "chapter": 6,
            "verse": 11,
            "name": "Judges 6:11",
            "text": "És eljöve az Úrnak angyala, és leüle ama cserfa alatt, a mely Ofrában van, a mely az Abiézer nemzetségéből való Joásé vala, és az ő fia Gedeon épen búzát csépelt a pajtában, hogy megmentse a Midiániták orczája elől."
        },
        {
            "chapter": 6,
            "verse": 12,
            "name": "Judges 6:12",
            "text": "Ekkor megjelenék néki az Úrnak angyala, és monda néki: Az Úr veled, erős férfiú!"
        },
        {
            "chapter": 6,
            "verse": 13,
            "name": "Judges 6:13",
            "text": "Gedeon pedig monda néki: Kérlek uram, ha velünk van az Úr, miért ért bennünket mindez? és hol vannak minden ő csoda dolgai, a melyekről beszéltek nékünk atyáink, mondván: Nem az Úr hozott-é fel minket Égyiptomból?! Most pedig elhagyott minket az Úr, és adott a Midiániták kezébe."
        },
        {
            "chapter": 6,
            "verse": 14,
            "name": "Judges 6:14",
            "text": "És az Úr hozzá fordula, és monda: Menj el ezzel a te erőddel, és megszabadítod Izráelt Midián kezéből. Nemde, én küldelek téged? "
        },
        {
            "chapter": 6,
            "verse": 15,
            "name": "Judges 6:15",
            "text": "És monda néki: Kérlek uram, miképen szabadítsam én meg Izráelt? Ímé az én nemzetségem a legszegényebb Manasséban, és én vagyok a legkisebb atyámnak házában."
        },
        {
            "chapter": 6,
            "verse": 16,
            "name": "Judges 6:16",
            "text": "És monda néki az Úr: Én leszek veled, és megvered Midiánt, mint egy embert."
        },
        {
            "chapter": 6,
            "verse": 17,
            "name": "Judges 6:17",
            "text": "Ő pedig monda néki: Ha kegyelmet találtam a te szemeid előtt, kérlek, adj nékem valamely jelt, hogy te szólasz én velem."
        },
        {
            "chapter": 6,
            "verse": 18,
            "name": "Judges 6:18",
            "text": "El ne menj kérlek innen, míg vissza nem jövök hozzád, és ki nem hozom az én áldozatomat, és le nem teszem elődbe. Az pedig monda: Én itt leszek, míg visszatérsz."
        },
        {
            "chapter": 6,
            "verse": 19,
            "name": "Judges 6:19",
            "text": "Gedeon pedig elméne, és elkészíte egy kecskegödölyét és egy efa lisztből kovásztalan pogácsákat, és betevé a húst egy kosárba, és a hús levét fazékba, és kivivé hozzá a cserfa alá, és felajánlá néki."
        },
        {
            "chapter": 6,
            "verse": 20,
            "name": "Judges 6:20",
            "text": "És monda néki az Isten angyala: Vegyed a húst és a kovásztalan kenyereket, és rakd erre a kősziklára, és a hús levét öntsd rá. És úgy cselekedék."
        },
        {
            "chapter": 6,
            "verse": 21,
            "name": "Judges 6:21",
            "text": "Ekkor kinyújtá az Úrnak angyala pálczájának végét, mely kezében vala, és megérinté a húst, és a kovásztalan kenyeret; és tűz jött ki a kősziklából, és megemészté a húst és a kovásztalan kenyereket. Az Úrnak angyala pedig eltünt az ő szemei elől."
        },
        {
            "chapter": 6,
            "verse": 22,
            "name": "Judges 6:22",
            "text": "Látván pedig Gedeon, hogy az Úrnak angyala volt az, monda Gedeon: Jaj nékem Uram, Istenem! mert az Úrnak angyalát láttam színről színre! "
        },
        {
            "chapter": 6,
            "verse": 23,
            "name": "Judges 6:23",
            "text": "És monda néki az Úr: Békesség néked! ne félj, nem halsz meg!"
        },
        {
            "chapter": 6,
            "verse": 24,
            "name": "Judges 6:24",
            "text": "És építe ott Gedeon oltárt az Úrnak, és nevezé azt Jehova-Salomnak (azaz: az Úr a béke), mely mind e mai napig megvan az Abiézer nemzetségének városában, Ofrában."
        },
        {
            "chapter": 6,
            "verse": 25,
            "name": "Judges 6:25",
            "text": "És lőn ugyanazon éjjel, hogy monda az Úr néki: Végy egy tulkot atyádnak ökrei közül, és egy másik tulkot, a mely hét éves, és rontsd le a Baál oltárát, a mely a te atyádé és a berket, a mely a mellett van, vágd ki."
        },
        {
            "chapter": 6,
            "verse": 26,
            "name": "Judges 6:26",
            "text": "És építs oltárt az Úrnak, a te Istenednek, ennek a megerősített helynek tetején alkalmatos helyen, és vedd a második tulkot, és áldozd meg égőáldozatul a berek fájával, a melyet kivágsz."
        },
        {
            "chapter": 6,
            "verse": 27,
            "name": "Judges 6:27",
            "text": "Ekkor Gedeon tíz férfiút vőn maga mellé az ő szolgái közül, és a képen cselekedék, a mint megmondotta vala néki az Úr. De miután félt atyjának háznépétől és a városnak férfiaitól ezt nappal cselekedni, éjszaka tevé meg."
        },
        {
            "chapter": 6,
            "verse": 28,
            "name": "Judges 6:28",
            "text": "Mikor aztán felkeltek reggel a városnak férfiai, íme már össze volt törve a Baál oltára, és levágva a mellette levő berek, és a második tulok égőáldozatul azon az oltáron, a mely építteték."
        },
        {
            "chapter": 6,
            "verse": 29,
            "name": "Judges 6:29",
            "text": "És mondának egyik a másikának: Ki cselekedte ezt? És mikor utána kérdezősködtek és tudakozódtak, azt mondották: Gedeon, a Joás fia cselekedte ezt a dolgot."
        },
        {
            "chapter": 6,
            "verse": 30,
            "name": "Judges 6:30",
            "text": "Akkor mondának a városnak férfiai Joásnak: Add ki fiadat, meg kell halnia, mert lerontotta a Baál oltárát és mert kivágta a berket, a mely mellette volt."
        },
        {
            "chapter": 6,
            "verse": 31,
            "name": "Judges 6:31",
            "text": "Joás pedig monda mindazoknak, a kik körülötte állának: Baálért pereltek ti? Avagy ti oltalmazzátok-é őtet? Valaki perel ő érette, ölettessék meg reggelig. Ha isten ő, hát pereljen ő maga, hogy oltára lerontatott!"
        },
        {
            "chapter": 6,
            "verse": 32,
            "name": "Judges 6:32",
            "text": "És azon a napon elnevezték őt Jerubbaálnak, mondván: Pereljen ő vele Baál, mert lerontotta az ő oltárát."
        },
        {
            "chapter": 6,
            "verse": 33,
            "name": "Judges 6:33",
            "text": "És mikor az egész Midián és Amálek és a Napkeletiek egybegyűlének, és általkeltek a Jordánon, és tábort jártak a Jezréel völgyében:"
        },
        {
            "chapter": 6,
            "verse": 34,
            "name": "Judges 6:34",
            "text": "Az Úrnak lelke megszállotta Gedeont, és megfúván a harsonákat, egybehívá az Abiézer házát, hogy őt kövesse."
        },
        {
            "chapter": 6,
            "verse": 35,
            "name": "Judges 6:35",
            "text": "És követeket külde egész Manasséba, és egybegyűle az is ő utána; és követeket külde Aserbe és Zebulonba és Nafthaliba, és feljövének eleikbe."
        },
        {
            "chapter": 6,
            "verse": 36,
            "name": "Judges 6:36",
            "text": "És monda Gedeon az Istennek: Ha csakugyan az én kezem által akarod megszabadítani Izráelt, a miképen mondottad,"
        },
        {
            "chapter": 6,
            "verse": 37,
            "name": "Judges 6:37",
            "text": "Íme egy fürt gyapjat teszek a szérűre, és ha csak maga a gyapjú lesz harmatos, míg az egész föld száraz leénd: erről megtudom, hogy valóban az én kezem által szabadítod meg Izráelt, a mint mondottad."
        },
        {
            "chapter": 6,
            "verse": 38,
            "name": "Judges 6:38",
            "text": "És úgy lőn. Mert mikor másnap reggel felkelt, és megszorítá a gyapjat, harmatot facsart ki a gyapjúból, egy tele csésze vizet."
        },
        {
            "chapter": 6,
            "verse": 39,
            "name": "Judges 6:39",
            "text": "És monda Gedeon az Istennek: Ne gerjedjen fel a te haragod én ellenem, hogy még egyszer szólok. Hadd tegyek kísérletet, kérlek, még egyszer e gyapjúval. Legyen, kérlek, szárazság csak a gyapjún, és harmat az egész földön."
        },
        {
            "chapter": 6,
            "verse": 40,
            "name": "Judges 6:40",
            "text": "És úgy cselekedék Isten azon az éjszakán, és lőn szárazság csak magán a gyapjún, míg az egész földön harmat lőn.  "
        }
    ]
}