{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 7,
    "book_name": "Judges",
    "chapter": 15,
    "name": "Judges 15",
    "verses": [
        {
            "chapter": 15,
            "verse": 1,
            "name": "Judges 15:1",
            "text": " Lőn pedig néhány nap múlva, a búzaaratásnak idejében, meglátogatta Sámson az ő feleségét, egy kecskegödölyét vivén néki, és monda: Bemegyek az én feleségemhez a hálóházba. De nem hagyá őt bemenni az ő atyja."
        },
        {
            "chapter": 15,
            "verse": 2,
            "name": "Judges 15:2",
            "text": "És monda annak atyja: Azt gondoltam, hogy gyűlölve gyűlölöd őt, azért odaadtam őt a te társadnak; de hát vajjon húga nem szebb-é nálánál? Legyen ő helyette most az a tied."
        },
        {
            "chapter": 15,
            "verse": 3,
            "name": "Judges 15:3",
            "text": "És monda néki Sámson: Teljesen igazam lesz most a Filiszteusokkal szemben, ha kárt okozok nékik."
        },
        {
            "chapter": 15,
            "verse": 4,
            "name": "Judges 15:4",
            "text": "És elment Sámson, és összefogdosott háromszáz rókát, és csóvákat vévén, a rókák farkait egymáshoz kötözé, és egy-egy csóvát tett minden két rókának farka közé."
        },
        {
            "chapter": 15,
            "verse": 5,
            "name": "Judges 15:5",
            "text": "És meggyújtá tűzzel a csóvákat, és beeresztette azokat a Filiszteusok gabonájába, és felgyújtá a gabonakalangyákat, az álló vetéseket, a szőlőket és az olajfaerdőket."
        },
        {
            "chapter": 15,
            "verse": 6,
            "name": "Judges 15:6",
            "text": "Akkor mondának a Filiszteusok: Ki cselekedte ezt? És mondák: Sámson, Thimneus veje, mert elvette tőle az ő feleségét, és adta azt az ő társának. Felmenének annakokáért a Filiszteusok, és megégeték az asszonyt és annak atyját tűzzel."
        },
        {
            "chapter": 15,
            "verse": 7,
            "name": "Judges 15:7",
            "text": "Sámson pedig monda nékik: Bátor ezt cselekedtétek, mégis addig nem nyugszom meg, míg bosszúmat ki nem töltöm rajtatok."
        },
        {
            "chapter": 15,
            "verse": 8,
            "name": "Judges 15:8",
            "text": "És megverte őket keményen válluktól tomporukig, és lement és lakott Ethamban, a sziklabarlangban."
        },
        {
            "chapter": 15,
            "verse": 9,
            "name": "Judges 15:9",
            "text": "A Filiszteusok pedig felmentek, és megszállották Júdát, és Lehiben telepedtek le."
        },
        {
            "chapter": 15,
            "verse": 10,
            "name": "Judges 15:10",
            "text": "Akkor mondának a Júda férfiai: Miért jöttetek fel ellenünk? Azok pedig mondának: Sámsont megkötözni jöttünk fel, hogy úgy cselekedjünk vele, mint ő cselekedett mi velünk."
        },
        {
            "chapter": 15,
            "verse": 11,
            "name": "Judges 15:11",
            "text": "Ekkor háromezer ember ment le Júdából Ethamba, a sziklabarlanghoz, és monda Sámsonnak: Nem tudod-é, hogy a Filiszteusok uralkodnak mi rajtunk? Miért cselekedted ezt velünk? Ő pedig monda nékik: A miképen cselekedtek ők velem, én is úgy cselekedtem velök."
        },
        {
            "chapter": 15,
            "verse": 12,
            "name": "Judges 15:12",
            "text": "És mondának néki: Azért jöttünk le, hogy megkötözzünk, és hogy a Filiszteusok kezébe adjunk téged. Sámson pedig monda nékik: Esküdjetek meg nékem, hogy ti nem rohantok reám."
        },
        {
            "chapter": 15,
            "verse": 13,
            "name": "Judges 15:13",
            "text": "És azok felelének néki, mondván: Nem! csak megkötözvén megkötözünk, és kezökbe adunk; de nem ölünk meg téged. Azután megkötözték őt két új kötéllel, és felvezették őt a kőszikláról."
        },
        {
            "chapter": 15,
            "verse": 14,
            "name": "Judges 15:14",
            "text": "És mikor Lehi felé közeledett, és a Filiszteusok már ujjongtak elébe: felindítá őt az Úrnak lelke, és olyanok lettek a karján levő kötelek, mint a lenszálak, melyeket megperzsel a tűz és lemállottak a kötések kezeiről."
        },
        {
            "chapter": 15,
            "verse": 15,
            "name": "Judges 15:15",
            "text": "És egy nyers szamárállcsontot talála, és kinyújtván kezét, felvevé azt, és agyonvert vele ezer embert."
        },
        {
            "chapter": 15,
            "verse": 16,
            "name": "Judges 15:16",
            "text": "És monda Sámson: Szamár állcsontjával seregeket seregre, Szamár állcsontjával ezer férfit vertem le."
        },
        {
            "chapter": 15,
            "verse": 17,
            "name": "Judges 15:17",
            "text": "És mikor ezt elmondotta, elvetette kezéből az állcsontot, és elnevezé azt a helyet Ramath-Lehinek."
        },
        {
            "chapter": 15,
            "verse": 18,
            "name": "Judges 15:18",
            "text": "Azután megszomjúhozék felette igen és felkiáltott az Úrhoz, és monda: Te adtad szolgád kezébe ezt a nagy győzelmet, és most szomjan kell meghalnom, és a körülmetéletlenek kezébe jutnom."
        },
        {
            "chapter": 15,
            "verse": 19,
            "name": "Judges 15:19",
            "text": "Akkor meghasítá Isten a zápfogat, mely az állcsontban volt, és víz fakadt ki abból. Ő pedig ivott, ereje megtért, és megéledett. Azért neveztetik a „segítségül hívás forrásának” e hely Lehiben mind e mai napig,"
        },
        {
            "chapter": 15,
            "verse": 20,
            "name": "Judges 15:20",
            "text": "És ítélé Sámson Izráelt a Filiszteusok idejében húsz esztendeig.  "
        }
    ]
}