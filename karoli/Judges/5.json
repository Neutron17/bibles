{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 7,
    "book_name": "Judges",
    "chapter": 5,
    "name": "Judges 5",
    "verses": [
        {
            "chapter": 5,
            "verse": 1,
            "name": "Judges 5:1",
            "text": " Énekelt pedig Debora és Bárák, az Abinoám fia azon a napon, mondván:"
        },
        {
            "chapter": 5,
            "verse": 2,
            "name": "Judges 5:2",
            "text": "Hogy a vezérek vezettek Izráelben, Hogy a nép önként kele föl: áldjátok az Urat!"
        },
        {
            "chapter": 5,
            "verse": 3,
            "name": "Judges 5:3",
            "text": "Halljátok meg királyok, figyeljetek fejedelmek! Én, én az Úrnak éneket mondok, Dícséretet zengek az Úrnak, az Izráel Istenének."
        },
        {
            "chapter": 5,
            "verse": 4,
            "name": "Judges 5:4",
            "text": "Uram, mikor Szeirből kijövél, Mikor lépdelél Edom mezejéről: Megrendült a föld, csepegett az ég, A föllegek is víztől áradának."
        },
        {
            "chapter": 5,
            "verse": 5,
            "name": "Judges 5:5",
            "text": "A hegyek megrendültek az Úrnak orczája előtt, Még ez a Sinai is, az Úrnak, az Izráel Istenének színe előtt."
        },
        {
            "chapter": 5,
            "verse": 6,
            "name": "Judges 5:6",
            "text": "Sámgárnak, az Anath fiának napjaiban, Jáhel idejében pihentek az utak, És az útonjárók tekervényes ösvényekre tértek."
        },
        {
            "chapter": 5,
            "verse": 7,
            "name": "Judges 5:7",
            "text": "Megszüntek a kerítetlen helyek Izráelben, megszüntek végképen, Mígnem én Debora felkelék, Felkelék Izráel anyjaként."
        },
        {
            "chapter": 5,
            "verse": 8,
            "name": "Judges 5:8",
            "text": "Új isteneket ha választott a nép, Mindjárt kigyúlt a harcz a kapuk előtt; De paizs, és dárda avagy láttatott-é A negyvenezereknél az Izráel között?"
        },
        {
            "chapter": 5,
            "verse": 9,
            "name": "Judges 5:9",
            "text": "Szívem azoké, kik parancsolnak Izráelben, Kik a nép közül önként ajánlkoztak: áldjátok az Urat!"
        },
        {
            "chapter": 5,
            "verse": 10,
            "name": "Judges 5:10",
            "text": "Kik ültök fehér szamarakon, Kik ültök a szőnyegeken És a kik gyalog jártok: mind énekeljetek!"
        },
        {
            "chapter": 5,
            "verse": 11,
            "name": "Judges 5:11",
            "text": "Az íjászok szavával a vízmerítők között, Ott beszéljék az Úrnak igazságát, Az ő faluihoz való igazságit Izráelben. Akkor újra a kapukhoz vonul az Úr népe!"
        },
        {
            "chapter": 5,
            "verse": 12,
            "name": "Judges 5:12",
            "text": "Kelj fel, kelj fel Debora! Serkenj fel, serkenj fel, mondj éneket! Kelj fel Bárák és fogva vigyed foglyaidat, Abinoám fia!"
        },
        {
            "chapter": 5,
            "verse": 13,
            "name": "Judges 5:13",
            "text": "Akkor lejött a hősök maradéka; Az Úrnak népe lejött hozzám a hatalmasok ellen."
        },
        {
            "chapter": 5,
            "verse": 14,
            "name": "Judges 5:14",
            "text": "Efraimból, kiknek gyökere Amálekben, Utánad Benjámin, a te néped közé; Mákirból jöttek le vezérek, És Zebulonból, kik a vezéri pálczát tartják."
        },
        {
            "chapter": 5,
            "verse": 15,
            "name": "Judges 5:15",
            "text": "És Issakhár fejedelmei Deborával, És mint Issakhár, úgy Bárák A völgybe rohan követőivel. Csak a Rúben patakjainál Vannak nagy elhatározások."
        },
        {
            "chapter": 5,
            "verse": 16,
            "name": "Judges 5:16",
            "text": "Miért maradtál ülve a hodályban? Hogy hallgasd nyájad bégetéseit?! Rúben patakjainál nagyok voltak az elhatározások!"
        },
        {
            "chapter": 5,
            "verse": 17,
            "name": "Judges 5:17",
            "text": "Gileád a Jordánon túl pihen. Hát Dán miért időzik hajóinál? Áser a tenger partján ül és nyugszik öbleinél."
        },
        {
            "chapter": 5,
            "verse": 18,
            "name": "Judges 5:18",
            "text": "De Zebulon, az halálra elszánt lelkű nép, És Nafthali, a mezőség magaslatain!"
        },
        {
            "chapter": 5,
            "verse": 19,
            "name": "Judges 5:19",
            "text": "Királyok jöttek, harczoltanak; Akkor harczoltak a Kanaán királyai Taanaknál, Megiddó vizénél; De egy darab ezüstöt sem vettenek."
        },
        {
            "chapter": 5,
            "verse": 20,
            "name": "Judges 5:20",
            "text": "Az égből harczoltak, A csillagok az ő helyökből vívtak Siserával!"
        },
        {
            "chapter": 5,
            "verse": 21,
            "name": "Judges 5:21",
            "text": "A Kison patakja seprette el őket; Az ős patak, a Kison patakja! Végy erőt én lelkem!"
        },
        {
            "chapter": 5,
            "verse": 22,
            "name": "Judges 5:22",
            "text": "Akkor csattogtak a lovak körmei A futás miatt, lovagjaik futásai miatt."
        },
        {
            "chapter": 5,
            "verse": 23,
            "name": "Judges 5:23",
            "text": "Átkozzátok Mérozt – mond az Úr követje, – Átkozva-átkozzátok annak lakosait! Mert nem jöttek az Úrnak segítségére, Az Úrnak segélyére vitézei közé."
        },
        {
            "chapter": 5,
            "verse": 24,
            "name": "Judges 5:24",
            "text": "De áldott legyen az asszonyok felett Jáhel, A Keneus Héber felesége, A sátorban lakó nők felett legyen áldott!"
        },
        {
            "chapter": 5,
            "verse": 25,
            "name": "Judges 5:25",
            "text": "Az vizet kért, ő tejet adott, Fejedelmi csészében nyújtott tejszínét."
        },
        {
            "chapter": 5,
            "verse": 26,
            "name": "Judges 5:26",
            "text": "Balját a szegre, Jobbját pedig a munkások pőrölyére nyújtotta, És ütötte Siserát, szétzúzta fejét, És összetörte, általfúrta halántékát,"
        },
        {
            "chapter": 5,
            "verse": 27,
            "name": "Judges 5:27",
            "text": "Lábainál leroskadt, elesett, feküdt, Lábai között leroskadt, elesett; A hol leroskadt, ott esett el megsemmisülve."
        },
        {
            "chapter": 5,
            "verse": 28,
            "name": "Judges 5:28",
            "text": "Kinézett az ablakon, és jajgatott Siserának anyja a rostélyzat mögül: „Miért késik megjőni szekere? Hol késlekednek kocsijának gördülései?”"
        },
        {
            "chapter": 5,
            "verse": 29,
            "name": "Judges 5:29",
            "text": "Fejedelemasszonyinak legokosabbjai válaszolnak néki; Ő egyre csak azok szavait ismételgeti:"
        },
        {
            "chapter": 5,
            "verse": 30,
            "name": "Judges 5:30",
            "text": "„Vajjon nem zsákmányra találtak-é, s mostan osztozkodnak? Egy-két leányt minden férfiúnak; A festett kelmék zsákmányát Siserának; Tarka szövetek zsákmányát, tarkán hímzett öltözeteket, Egy színes kendőt, két tarka ruhát nyakamra, mint zsákmányt.”"
        },
        {
            "chapter": 5,
            "verse": 31,
            "name": "Judges 5:31",
            "text": "Így veszszenek el minden te ellenségid, Uram! De a kik téged szeretnek, tündököljenek mint a kelő nap az ő erejében! És megnyugovék a föld negyven esztendeig.  "
        }
    ]
}