{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 7,
    "book_name": "Judges",
    "chapter": 11,
    "name": "Judges 11",
    "verses": [
        {
            "chapter": 11,
            "verse": 1,
            "name": "Judges 11:1",
            "text": " A Gileádból való Jefte pedig nagy hős volt, és egy parázna asszonynak volt a fia, s Jeftét Gileád nemzette. "
        },
        {
            "chapter": 11,
            "verse": 2,
            "name": "Judges 11:2",
            "text": "De mikor Gileádnak a felesége is szült néki fiakat, és megnőttek az ő feleségének fiai: akkor elűzték Jeftét és azt mondták néki: Nem fogsz örökösödni atyánknak házában, mert más asszonynak vagy a fia. "
        },
        {
            "chapter": 11,
            "verse": 3,
            "name": "Judges 11:3",
            "text": "És elfutott Jefte az ő atyjafiai elől, és Tób földén telepedett meg, és henyélő emberek gyűltek össze Jefte körül, és együtt portyáztak. "
        },
        {
            "chapter": 11,
            "verse": 4,
            "name": "Judges 11:4",
            "text": "És történt napok mulva, hogy az Ammon fiai harczba keveredtek Izráellel."
        },
        {
            "chapter": 11,
            "verse": 5,
            "name": "Judges 11:5",
            "text": "És lőn, hogy a mint harczolni kezdtek az Ammon fiai Izráellel, Gileád vénei elmentek, hogy visszahozzák Jeftét a Tób földéről."
        },
        {
            "chapter": 11,
            "verse": 6,
            "name": "Judges 11:6",
            "text": "És mondának Jeftének: Jer el, és légy nékünk fejedelmünk, és harczoljunk az Ammon fiai ellen."
        },
        {
            "chapter": 11,
            "verse": 7,
            "name": "Judges 11:7",
            "text": "Jefte pedig monda Gileád véneinek: Avagy nem ti vagytok-é, a kik engem meggyűlöltetek, és kiűztetek atyámnak házából? És miért jöttetek most hozzám a ti nyomorúságtoknak idején?"
        },
        {
            "chapter": 11,
            "verse": 8,
            "name": "Judges 11:8",
            "text": "És mondának Gileád vénei Jeftének: Azért fordultunk most hozzád, hogy jőjj el velünk, és hadakozzál az Ammon fiai ellen, és légy mi nékünk fejünk, és Gileád minden lakosinak."
        },
        {
            "chapter": 11,
            "verse": 9,
            "name": "Judges 11:9",
            "text": "És monda Jefte Gileád véneinek: Ha visszavisztek engem, hogy hadakozzam az Ammon fiai ellen, és kezembe adja őket az Úr: igazán fejetekké leszek?"
        },
        {
            "chapter": 11,
            "verse": 10,
            "name": "Judges 11:10",
            "text": "Akkor mondának Gileád vénei Jeftének: Az Úr a tanúnk, ha a te beszéded szerint nem cselekeszünk!"
        },
        {
            "chapter": 11,
            "verse": 11,
            "name": "Judges 11:11",
            "text": "És elment Jefte Gileád véneivel, és a nép a maga fejévé és fejedelmévé tette őt. És megmondá Jefte minden beszédit az Úr előtt Mispában."
        },
        {
            "chapter": 11,
            "verse": 12,
            "name": "Judges 11:12",
            "text": "És követeket küldött Jefte az Ammon fiainak királyához, ezt izenvén: Mi dolgom van nékem veled, hogy hozzám jöttél, hogy hadakozzál az én földem ellen?"
        },
        {
            "chapter": 11,
            "verse": 13,
            "name": "Judges 11:13",
            "text": "És monda az Ammon fiainak királya Jefte követeinek: Mert elvette Izráel az én földemet, mikor Égyiptomból feljött, az Arnontól fogva Jabbókig és a Jordánig, most te add azokat vissza békességgel. "
        },
        {
            "chapter": 11,
            "verse": 14,
            "name": "Judges 11:14",
            "text": "Ismét külde pedig Jefte követeket az Ammon fiainak királyához;"
        },
        {
            "chapter": 11,
            "verse": 15,
            "name": "Judges 11:15",
            "text": "És monda néki: Ezt izeni Jefte: Nem vette el Izráel sem a Moáb földét, sem az Ammon fiainak földét;"
        },
        {
            "chapter": 11,
            "verse": 16,
            "name": "Judges 11:16",
            "text": "Mert mikor kijött Égyiptomból, a pusztában bolyongott Izráel egész a Veres tengerig, és mikor Kádesbe ért,"
        },
        {
            "chapter": 11,
            "verse": 17,
            "name": "Judges 11:17",
            "text": "Követeket küldött Izráel Edom királyához, mondván: Hadd menjek át, kérlek, országodon; de Edom királya nem hallgatta meg. Majd Moáb királyához is küldött; de ez sem engedé, és így Izráel ott maradt Kádesben. "
        },
        {
            "chapter": 11,
            "verse": 18,
            "name": "Judges 11:18",
            "text": "És mikor tovább vándorolt a pusztában, megkerülte Edom földét és Moáb földét, és napkelet felől érkezett a Moáb földéhez, és ott táborozott túl az Arnonon; de Moáb határába nem ment be, mert az Arnon Moáb határa. "
        },
        {
            "chapter": 11,
            "verse": 19,
            "name": "Judges 11:19",
            "text": "Ekkor követeket küldött Izráel Szihonhoz, az Emoreusok királyához, Hesbon királyához, és monda néki Izráel: Hadd menjek át, kérlek, országodon az én helyemre. "
        },
        {
            "chapter": 11,
            "verse": 20,
            "name": "Judges 11:20",
            "text": "De Szihon nem hitt Izráelnek, hogy átvonul az ő határán, hanem összegyűjtötte Szihon az ő egész népét, és táborba szállott Jahásban, és harczolt az Izráel ellen."
        },
        {
            "chapter": 11,
            "verse": 21,
            "name": "Judges 11:21",
            "text": "Az Úr, az Izráel Istene pedig Szihont és egész népét Izráel kezébe adta, és megverték őket, és elfoglalta Izráel az Emoreusoknak, ama föld lakóinak, egész országát."
        },
        {
            "chapter": 11,
            "verse": 22,
            "name": "Judges 11:22",
            "text": "És birtokába vette az Emoreusok egész határát, az Arnontól fogva Jabbókig, és a pusztától a Jordánig."
        },
        {
            "chapter": 11,
            "verse": 23,
            "name": "Judges 11:23",
            "text": "És mikor az Úr, az Izráel Istene maga űzte ki az Emoreusokat az ő népe, az Izráel elől, most te akarnád ezt elfoglalni?"
        },
        {
            "chapter": 11,
            "verse": 24,
            "name": "Judges 11:24",
            "text": "Hát nem úgy van-é, hogy a mit bírnod adott néked Kámos, a te istened, azt bírod? Mi meg mindazoknak örökségét bírjuk, a kiket az Úr, a mi Istenünk űzött ki mi előlünk. "
        },
        {
            "chapter": 11,
            "verse": 25,
            "name": "Judges 11:25",
            "text": "És most vajjon mennyivel vagy te különb Báláknál, Czippor fiánál, Moáb királyánál? Avagy versengett-é ez az Izráellel, és hadakozott-é valaha ellenük? "
        },
        {
            "chapter": 11,
            "verse": 26,
            "name": "Judges 11:26",
            "text": "Míg Izráel Hesbonban és annak mezővárosaiban, Aroerben és ennek mezővárosaiban és az Arnon mellett való összes városokban háromszáz esztendőn át lakott: miért nem foglaltátok el abban az időben?"
        },
        {
            "chapter": 11,
            "verse": 27,
            "name": "Judges 11:27",
            "text": "Én nem vétettem te ellened, hanem te cselekszel velem gonoszt, hogy harczolsz ellenem. Az Úr, a biró, tegyen ma ítéletet az Izráel és az Ammon fiai között."
        },
        {
            "chapter": 11,
            "verse": 28,
            "name": "Judges 11:28",
            "text": "De az Ammon fiainak királya nem hallgatott Jefte szavaira, a melyeket izent néki. "
        },
        {
            "chapter": 11,
            "verse": 29,
            "name": "Judges 11:29",
            "text": " Jeftén pedig lőn az Úrnak lelke, és általméne Gileádon és Manassén, és általméne Gileád Mispén, és Gileád Mispéből felvonult az Ammon fiai ellen."
        },
        {
            "chapter": 11,
            "verse": 30,
            "name": "Judges 11:30",
            "text": "És fogadást tőn Jefte az Úrnak, és monda: Ha mindenestől kezembe adod az Ammon fiait:"
        },
        {
            "chapter": 11,
            "verse": 31,
            "name": "Judges 11:31",
            "text": "Akkor valami kijövénd az én házamnak ajtaján előmbe, mikor békével visszatérek az Ammon fiaitól, legyen az Úré, és megáldozom azt egészen égőáldozatul."
        },
        {
            "chapter": 11,
            "verse": 32,
            "name": "Judges 11:32",
            "text": "És kivonult Jefte az Ammon fiai ellen, hogy hadakozzék velök, és kezébe adá néki azokat az Úr."
        },
        {
            "chapter": 11,
            "verse": 33,
            "name": "Judges 11:33",
            "text": "És veré őket Aroertől fogva mindaddig, míg mennél Minnithbe, húsz városon át, és egész Abel-Keraminig nagy vérontással, és az Ammon fiai megaláztattak az Izráel fiai előtt."
        },
        {
            "chapter": 11,
            "verse": 34,
            "name": "Judges 11:34",
            "text": "Mikor pedig méne Jefte Mispába az ő házához: ímé az ő leánya jött ki eleibe dobokkal és tánczoló sereggel; ez volt az ő egyetlenegyje, mert nem volt néki kivülötte sem fia, sem leánya."
        },
        {
            "chapter": 11,
            "verse": 35,
            "name": "Judges 11:35",
            "text": "És mikor meglátta őt, megszaggatá ruháit, és monda: Óh leányom, de megszomorítottál és megháborítottál engem! Mert én fogadást tettem az Úrnak, és nem vonhatom vissza. "
        },
        {
            "chapter": 11,
            "verse": 36,
            "name": "Judges 11:36",
            "text": "Az pedig monda néki: Atyám, ha fogadást tettél az Úrnak, úgy cselekedjél velem, a mint fogadtad, miután az Úr megadta az ellenségiden: az Ammon fiain való bosszút."
        },
        {
            "chapter": 11,
            "verse": 37,
            "name": "Judges 11:37",
            "text": "És monda az ő atyjának: Csak azt az egyet tedd meg nékem; ereszsz el engem két hónapra, hadd menjek el és vonulhassak félre a hegyekre, hogy sírjak szűzességemen leánybarátaimmal."
        },
        {
            "chapter": 11,
            "verse": 38,
            "name": "Judges 11:38",
            "text": "És ő monda: Menj el. És elbocsátá őt két hónapra. Az pedig elment és az ő leánybarátai, és siratta az ő szűzességét a hegyeken."
        },
        {
            "chapter": 11,
            "verse": 39,
            "name": "Judges 11:39",
            "text": "És a két hónap elteltével visszatért atyjához, és betöltötte az ő felőle való fogadást, a melyet tett, és ő soha nem ismert férfiút. És szokássá lett Izráelben,"
        },
        {
            "chapter": 11,
            "verse": 40,
            "name": "Judges 11:40",
            "text": "Hogy esztendőnként elmentek az Izráel leányai, hogy dicsőítsék a gileádbeli Jefte leányát esztendőnként négy napon át.  "
        }
    ]
}