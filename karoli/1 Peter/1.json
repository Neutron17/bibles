{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 60,
    "book_name": "1 Peter",
    "chapter": 1,
    "name": "1 Peter 1",
    "verses": [
        {
            "chapter": 1,
            "verse": 1,
            "name": "1 Peter 1:1",
            "text": " Péter, Jézus Krisztusnak apostola, a Pontusban, Galátziában, Kappadóciában, Ázsiában és Bithiniában elszéledt jövevényeknek, "
        },
        {
            "chapter": 1,
            "verse": 2,
            "name": "1 Peter 1:2",
            "text": "A kik ki vannak választva az Atya Isten eleve rendelése szerint, a Lélek megszentelésében, engedelmességre és Jézus Krisztus vérével való meghintésre: kegyelem és békesség adassék néktek bőségesen.  "
        },
        {
            "chapter": 1,
            "verse": 3,
            "name": "1 Peter 1:3",
            "text": " Áldott az Isten és a mi Urunk Jézus Krisztusnak Atyja, a ki az ő nagy irgalmassága szerint újonnan szűlt minket élő reménységre Jézus Krisztusnak a halálból való feltámadása által, "
        },
        {
            "chapter": 1,
            "verse": 4,
            "name": "1 Peter 1:4",
            "text": "Romolhatatlan, szeplőtelen és hervadhatatlan örökségre, a mely a mennyekben van fenntartva számunkra, "
        },
        {
            "chapter": 1,
            "verse": 5,
            "name": "1 Peter 1:5",
            "text": "A kiket Isten hatalma őriz hit által az idvességre, a mely készen van, hogy az utolsó időben nyilvánvalóvá legyen. "
        },
        {
            "chapter": 1,
            "verse": 6,
            "name": "1 Peter 1:6",
            "text": "A melyben örvendeztek, noha most kissé, ha meg kell lenni, szomorkodtok különféle kísértések között, "
        },
        {
            "chapter": 1,
            "verse": 7,
            "name": "1 Peter 1:7",
            "text": "Hogy a ti kipróbált hitetek, a mi sokkal becsesebb a veszendő, de tűz által kipróbált aranynál, dícséretre, tisztességre és dicsőségre méltónak találtassék a Jézus Krisztus megjelenésekor; "
        },
        {
            "chapter": 1,
            "verse": 8,
            "name": "1 Peter 1:8",
            "text": "A kit, noha nem láttatok, szerettek; a kiben, noha most nem látjátok, de hisztek benne, kibeszélhetetlen és dicsőült örömmel örvendeztek: "
        },
        {
            "chapter": 1,
            "verse": 9,
            "name": "1 Peter 1:9",
            "text": "Elérvén hitetek czélját, a lélek idvességét. "
        },
        {
            "chapter": 1,
            "verse": 10,
            "name": "1 Peter 1:10",
            "text": "A mely idvesség felől tudakozódtak és nyomozódtak a próféták, a kik az irántatok való kegyelem felől jövendöltek: "
        },
        {
            "chapter": 1,
            "verse": 11,
            "name": "1 Peter 1:11",
            "text": "Nyomozódván, hogy mely vagy milyen időre jelenté azt ki a Krisztusnak ő bennök levő Lelke, a ki eleve bizonyságot tett a Krisztus szenvedéseiről és az azok után való dicsőségről. "
        },
        {
            "chapter": 1,
            "verse": 12,
            "name": "1 Peter 1:12",
            "text": "A kiknek megjelentetett, hogy nem magoknak, hanem nékünk szolgáltak azokkal, a melyeket most hirdetnek néktek azok, a kik prédikálták néktek az evangyéliomot az egekből küldött Szent Lélek által; a mikbe angyalok vágyakoznak betekinteni.  "
        },
        {
            "chapter": 1,
            "verse": 13,
            "name": "1 Peter 1:13",
            "text": " Annakokáért felövezvén elmétek derekait, mint józanok, tökéletesen reménykedjetek abban a kegyelemben, a melyet a Jézus Krisztus hoz néktek, mikor megjelen. "
        },
        {
            "chapter": 1,
            "verse": 14,
            "name": "1 Peter 1:14",
            "text": "Mint engedelmes gyermekek ne szabjátok magatokat a ti előbbi kívánságaitokhoz, a melyek tudatlanságotok alatt voltak bennetek; "
        },
        {
            "chapter": 1,
            "verse": 15,
            "name": "1 Peter 1:15",
            "text": "Hanem a miképen szent az, a ki elhívott titeket, ti is szentek legyetek teljes életetekben; "
        },
        {
            "chapter": 1,
            "verse": 16,
            "name": "1 Peter 1:16",
            "text": "Mert meg van írva: Szentek legyetek, mert én szent vagyok. "
        },
        {
            "chapter": 1,
            "verse": 17,
            "name": "1 Peter 1:17",
            "text": "És ha Atyának hívjátok őt, a ki személyválogatás nélkül ítél, kinek-kinek cselekedete szerint, félelemmel töltsétek a ti jövevénységtek idejét: "
        },
        {
            "chapter": 1,
            "verse": 18,
            "name": "1 Peter 1:18",
            "text": "Tudván, hogy nem veszendő holmin, ezüstön vagy aranyon váltattatok meg a ti atyáitoktól örökölt hiábavaló életetekből; "
        },
        {
            "chapter": 1,
            "verse": 19,
            "name": "1 Peter 1:19",
            "text": "Hanem drága véren, mint hibátlan és szeplőtlen bárányén, a Krisztusén: "
        },
        {
            "chapter": 1,
            "verse": 20,
            "name": "1 Peter 1:20",
            "text": "A ki eleve el volt ugyan rendelve, a világ megalapítása előtt, megjelent pedig az idők végén ti érettetek, "
        },
        {
            "chapter": 1,
            "verse": 21,
            "name": "1 Peter 1:21",
            "text": "A kik ő általa hisztek Istenben, a ki feltámasztotta őt a halálból és dicsőséget adott néki; hogy a ti hitetek reménység is legyen Istenben. "
        },
        {
            "chapter": 1,
            "verse": 22,
            "name": "1 Peter 1:22",
            "text": "Lelketeket az igazság iránt való engedelmességben képmutatás nélkül való atyafiúi szeretetre tisztítván meg a Lélek által, egymást tiszta szívből buzgón szeressétek; "
        },
        {
            "chapter": 1,
            "verse": 23,
            "name": "1 Peter 1:23",
            "text": "Mint a kik újonnan születtetek nem romlandó magból, de romolhatatlanból, Istennek ígéje által, a mely él és megmarad örökké. "
        },
        {
            "chapter": 1,
            "verse": 24,
            "name": "1 Peter 1:24",
            "text": "Mert minden test olyan, mint a fű, és az embernek minden dicsősége olyan, mint a fű virága. Megszárad a fű, és virága elhull: "
        },
        {
            "chapter": 1,
            "verse": 25,
            "name": "1 Peter 1:25",
            "text": "De az Úr beszéde megmarad örökké. Ez pedig az a beszéd, a mely néktek hirdettetett.   "
        }
    ]
}