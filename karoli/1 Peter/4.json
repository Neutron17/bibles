{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 60,
    "book_name": "1 Peter",
    "chapter": 4,
    "name": "1 Peter 4",
    "verses": [
        {
            "chapter": 4,
            "verse": 1,
            "name": "1 Peter 4:1",
            "text": " Minthogy azért Krisztus testileg szenvedett, fegyverkezzetek fel ti is azzal a gondolattal, hogy a ki testileg szenved, megszűnik a bűntől, "
        },
        {
            "chapter": 4,
            "verse": 2,
            "name": "1 Peter 4:2",
            "text": "Hogy többé ne embereknek kívánságai, hanem Isten akarata szerint éljétek a testben hátralevő időt. "
        },
        {
            "chapter": 4,
            "verse": 3,
            "name": "1 Peter 4:3",
            "text": "Mert elég nékünk, hogy életünk elfolyt idejében a pogányok akaratát cselekedtük, járván feslettségekben, kívánságokban, részegségekben, dobzódásokban, ivásokban és undok bálványimádásokban. "
        },
        {
            "chapter": 4,
            "verse": 4,
            "name": "1 Peter 4:4",
            "text": "A mi miatt csudálkoznak, hogy nem futtok velök együtt a kicsapongásnak ugyanabba az áradatába, szitkozódván. "
        },
        {
            "chapter": 4,
            "verse": 5,
            "name": "1 Peter 4:5",
            "text": "A kik számot adnak majd annak, a ki készen van megítélni élőket és holtakat. "
        },
        {
            "chapter": 4,
            "verse": 6,
            "name": "1 Peter 4:6",
            "text": "Mert azért hirdettetett az evangyéliom a holtaknak is, hogy megítéltessenek emberek szerint testben, de éljenek Isten szerint lélekben. "
        },
        {
            "chapter": 4,
            "verse": 7,
            "name": "1 Peter 4:7",
            "text": "A vége pedig mindennek közel van. Annakokáért legyetek mértékletesek és józanok, hogy imádkozhassatok. "
        },
        {
            "chapter": 4,
            "verse": 8,
            "name": "1 Peter 4:8",
            "text": "Mindenek előtt pedig legyetek hajlandók az egymás iránti szeretetre; mert a szeretet sok vétket elfedez. "
        },
        {
            "chapter": 4,
            "verse": 9,
            "name": "1 Peter 4:9",
            "text": "Legyetek egymáshoz vendégszeretők, zúgolódás nélkül. "
        },
        {
            "chapter": 4,
            "verse": 10,
            "name": "1 Peter 4:10",
            "text": "Kiki amint kegyelmi ajándékot kapott, úgy sáfárkodjatok azzal egymásnak, mint Isten sokféle kegyelmének jó sáfárai; "
        },
        {
            "chapter": 4,
            "verse": 11,
            "name": "1 Peter 4:11",
            "text": "Ha valaki szól, mintegy Isten ígéit szólja: ha valaki szolgál, mintegy azzal az erővel szolgáljon, a melyet Isten ád: hogy mindenben dícsőíttessék a Jézus Krisztus által, a kinek dicsőség és hatalom örökkön-örökké. Ámen. "
        },
        {
            "chapter": 4,
            "verse": 12,
            "name": "1 Peter 4:12",
            "text": "Szeretteim, ne rémüljetek meg attól a tűztől, a mely próbáltatás végett támadt köztetek, mintha valami rémületes dolog történnék veletek; "
        },
        {
            "chapter": 4,
            "verse": 13,
            "name": "1 Peter 4:13",
            "text": "Sőt, a mennyiben részetek van a Krisztus szenvedéseiben, örüljetek, hogy az ő dicsőségének megjelenésekor is vígadozva örvendezhessetek. "
        },
        {
            "chapter": 4,
            "verse": 14,
            "name": "1 Peter 4:14",
            "text": "Boldogok vagytok, ha Krisztus nevéért gyaláznak titeket; mert megnyugszik rajtatok a dicsőségnek és az Istennek Lelke, a mit amazok káromolnak ugyan, de ti dicsőítitek azt. "
        },
        {
            "chapter": 4,
            "verse": 15,
            "name": "1 Peter 4:15",
            "text": "Mert senki se szenvedjen közületek mint gyilkos, vagy tolvaj, vagy gonosztévő, vagy mint más dolgába avatkozó: "
        },
        {
            "chapter": 4,
            "verse": 16,
            "name": "1 Peter 4:16",
            "text": "Ha pedig mint keresztyén szenved, ne szégyelje, sőt dicsőítse azért az Istent. "
        },
        {
            "chapter": 4,
            "verse": 17,
            "name": "1 Peter 4:17",
            "text": "Mert itt az ideje, hogy elkezdődjék az ítélet az Istennek házán: ha pedig először mi rajtunk kezdődik, mi lesz azoknak a végök, a kik nem engedelmeskednek az Isten evangyéliomának? "
        },
        {
            "chapter": 4,
            "verse": 18,
            "name": "1 Peter 4:18",
            "text": "És ha az igaz is alig tartatik meg, hová lesz az istentelen és bűnös? "
        },
        {
            "chapter": 4,
            "verse": 19,
            "name": "1 Peter 4:19",
            "text": "Annakokáért a kik az Isten akaratából szenvednek is, ajánlják néki lelköket mint hű teremtőnek, jót cselekedvén.   "
        }
    ]
}