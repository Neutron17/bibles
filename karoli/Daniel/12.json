{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 27,
    "book_name": "Daniel",
    "chapter": 12,
    "name": "Daniel 12",
    "verses": [
        {
            "chapter": 12,
            "verse": 1,
            "name": "Daniel 12:1",
            "text": " És abban az időben felkél Mihály, a nagy fejedelem, a ki a te néped fiaiért áll, mert nyomorúságos idő lesz, a milyen nem volt attól fogva, hogy nép kezdett lenni, mindezideig. És abban az időben megszabadul a te néped; a ki csak beírva találtatik a könyvben. "
        },
        {
            "chapter": 12,
            "verse": 2,
            "name": "Daniel 12:2",
            "text": "És sokan azok közül, a kik alusznak a föld porában, felserkennek, némelyek örök életre, némelyek pedig gyalázatra és örökkévaló útálatosságra. "
        },
        {
            "chapter": 12,
            "verse": 3,
            "name": "Daniel 12:3",
            "text": "Az értelmesek pedig fénylenek, mint az égnek fényessége; és a kik sokakat az igazságra visznek, miként a csillagok örökkön örökké. "
        },
        {
            "chapter": 12,
            "verse": 4,
            "name": "Daniel 12:4",
            "text": "Te pedig, Dániel, zárd be e beszédeket, és pecsételd be a könyvet a végső időig: tudakozzák majd sokan, és nagyobbá lesz a tudás. "
        },
        {
            "chapter": 12,
            "verse": 5,
            "name": "Daniel 12:5",
            "text": "És széttekinték én, Dániel, és ímé másik kettő álla ott, egyik a folyóvíz partján innét, a másik túl a folyóvíz partján. "
        },
        {
            "chapter": 12,
            "verse": 6,
            "name": "Daniel 12:6",
            "text": "És mondá egyik a gyolcsba öltözött férfiúnak, a ki a folyóvíz felett vala: Mikor lesz végök e csudadolgoknak? "
        },
        {
            "chapter": 12,
            "verse": 7,
            "name": "Daniel 12:7",
            "text": "És hallám a gyolcsba öltözött férfiút, a ki a folyóvíz felett vala, hogy felemelé az ő jobb kezét és bal kezét az ég felé, és megesküvék az örökké élőre, hogy ideig, időkig és fél időig, és mikor elvégezik a szent nép erejének rontását, mindezek elvégeztetnek. "
        },
        {
            "chapter": 12,
            "verse": 8,
            "name": "Daniel 12:8",
            "text": "Én pedig hallám ezt, de nem értém, és mondám: Uram, mi lesz ezeknek vége? "
        },
        {
            "chapter": 12,
            "verse": 9,
            "name": "Daniel 12:9",
            "text": "És monda: Menj el Dániel, mert be vannak zárva és pecsételve e beszédek a vég idejéig. "
        },
        {
            "chapter": 12,
            "verse": 10,
            "name": "Daniel 12:10",
            "text": "Megtisztulnak, megfehérednek és megpróbáltatnak sokan, az istentelenek pedig istentelenül cselekesznek, és az istentelenek közül senki sem érti; de az értelmesek értik, "
        },
        {
            "chapter": 12,
            "verse": 11,
            "name": "Daniel 12:11",
            "text": "És az időtől fogva, hogy elvétetik a mindennapi áldozat, és feltétetik a pusztító útálatosság, ezerkétszáz és kilenczven nap lesz. "
        },
        {
            "chapter": 12,
            "verse": 12,
            "name": "Daniel 12:12",
            "text": "Boldog, a ki várja és megéri az ezerháromszáz és harminczöt napot. "
        },
        {
            "chapter": 12,
            "verse": 13,
            "name": "Daniel 12:13",
            "text": "Te pedig menj el a vég felé; és majd nyugszol, és felkelsz a te sorsodra a napoknak végén.     "
        }
    ]
}