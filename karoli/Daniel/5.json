{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 27,
    "book_name": "Daniel",
    "chapter": 5,
    "name": "Daniel 5",
    "verses": [
        {
            "chapter": 5,
            "verse": 1,
            "name": "Daniel 5:1",
            "text": " Belsazár király nagy lakomát szerze az ő ezer főemberének, és az ezer előtt bort ivék. "
        },
        {
            "chapter": 5,
            "verse": 2,
            "name": "Daniel 5:2",
            "text": "Borozás közben mondá Belsazár, hogy hozzák elő az arany és ezüst edényeket, a melyeket elvive Nabukodonozor, az ő atyja a jeruzsálemi templomból, hogy igyanak azokból a király és az ő főemberei, az ő feleségei és az ő ágyasai. "
        },
        {
            "chapter": 5,
            "verse": 3,
            "name": "Daniel 5:3",
            "text": "Akkor előhozák az arany edényeket, a melyeket elvivének az Isten házának templomából, mely Jeruzsálemben vala, és ivának azokból a király és az ő főemberei, az ő feleségei és az ő ágyasai. "
        },
        {
            "chapter": 5,
            "verse": 4,
            "name": "Daniel 5:4",
            "text": "Bort ivának, és dicsérék az arany-, ezüst-, ércz-, vas-, fa- és kőisteneket."
        },
        {
            "chapter": 5,
            "verse": 5,
            "name": "Daniel 5:5",
            "text": "Abban az órában emberi kéznek ujjai tünének fel, és írának a gyertyatartóval szemben a király palotájának meszelt falán, és a király nézé azt a kézfejet, a mely ír vala. "
        },
        {
            "chapter": 5,
            "verse": 6,
            "name": "Daniel 5:6",
            "text": "Ekkor a király ábrázatja megváltozék, és az ő gondolatai megháboríták őt, és derekának inai megoldódának és az ő térdei egymáshoz verődének. "
        },
        {
            "chapter": 5,
            "verse": 7,
            "name": "Daniel 5:7",
            "text": "Erősen kiáltozék a király, hogy hozzák elő a varázslókat, a Káldeusokat és jövendölőket. Szóla a király és monda a babiloni bölcseknek: Akárki legyen az az ember, a ki elolvassa ezt az írást, és annak értelmét megjelenti nékem, bíborba öltöztetik és aranyláncz lesz a nyakában, és mint harmadik parancsol az országban. "
        },
        {
            "chapter": 5,
            "verse": 8,
            "name": "Daniel 5:8",
            "text": "Akkor bemenének a király bölcsei mind, de nem tudták elolvasni az írást, sem annak értelmét megfejteni a királynak. "
        },
        {
            "chapter": 5,
            "verse": 9,
            "name": "Daniel 5:9",
            "text": "Akkor Belsazár király igen megrettene, és az ő ábrázatja elváltozék rajta, és az ő főemberei is megzavarodának. "
        },
        {
            "chapter": 5,
            "verse": 10,
            "name": "Daniel 5:10",
            "text": "A királyasszony a király és az ő főembereinek beszédei miatt beméne a lakoma házába, és szóla a királyasszony, és monda: Király, örökké élj! Ne rettentsenek téged a te gondolataid, és a te ábrázatod ne változzék el! "
        },
        {
            "chapter": 5,
            "verse": 11,
            "name": "Daniel 5:11",
            "text": "Van egy férfiú a te országodban, a kiben a szent isteneknek lelke van, és a te atyád idejében értelem, tudomány, és az istenek bölcseségéhez hasonló bölcseség találtaték benne, és a kit Nabukodonozor király, a te atyád, az írástudók, varázslók, Káldeusok és jövendölők fejévé tőn; igen, a te atyád, a király; "
        },
        {
            "chapter": 5,
            "verse": 12,
            "name": "Daniel 5:12",
            "text": "Mivelhogy Dánielben, a kit a király Baltazárnak nevezett, nagyobb lélek, tudomány és értelem, álmoknak magyarázata és titkok megjelentése és rejtélyek megfejtése találtatott. Most azért hivattassék elő Dániel, és ő megjelenti az értelmet. "
        },
        {
            "chapter": 5,
            "verse": 13,
            "name": "Daniel 5:13",
            "text": "Erre Dániel a király elé viteték. Szóla a király, és monda Dánielnek: Te vagy-é ama Dániel, a ki a júdabeli foglyok fiai közül való, a kit ide hozott a király, az én atyám, Júdából? "
        },
        {
            "chapter": 5,
            "verse": 14,
            "name": "Daniel 5:14",
            "text": "És a ki felől hallottam, hogy az isteneknek lelke van benned, és értelem és tudomány és kiváló bölcseség találtatott te benned? "
        },
        {
            "chapter": 5,
            "verse": 15,
            "name": "Daniel 5:15",
            "text": "Csak imént hozatának elém a bölcsek és varázslók, hogy elolvassák ezt az írást és jelentését tudassák velem; de nem tudják a dolog értelmét megjelenteni. "
        },
        {
            "chapter": 5,
            "verse": 16,
            "name": "Daniel 5:16",
            "text": "De felőled azt hallottam, hogy te tudod az értelmet megfejteni és a titkokat megoldani; most azért, ha el tudod olvasni ezt az írást és értelmét nékem megmondani, bíborba öltöztetel és aranyláncz lesz a nyakadon, és mint harmadik uralkodol az országban. "
        },
        {
            "chapter": 5,
            "verse": 17,
            "name": "Daniel 5:17",
            "text": "Erre Dániel felele, és monda a királynak: Ajándékaid tiéid legyenek, és adományaidat másnak adjad, mindazáltal az írást elolvasom a királynak, és jelentését megmondom néki. "
        },
        {
            "chapter": 5,
            "verse": 18,
            "name": "Daniel 5:18",
            "text": "Te, oh király! A felséges Isten birodalmat és méltóságot, dicsőséget és tisztességet ada Nabukodonozornak, a te atyádnak; "
        },
        {
            "chapter": 5,
            "verse": 19,
            "name": "Daniel 5:19",
            "text": "És a méltóság miatt, a melyet ada néki, a népek, nemzetek és nyelvek mind féltek és rettegtek tőle; megölt, a kit akart; és életben tartott a kit akart; felemelt, a kit akart; és megalázott, a kit akart; "
        },
        {
            "chapter": 5,
            "verse": 20,
            "name": "Daniel 5:20",
            "text": "De mikor a szíve felfuvalkodott, és a lelke megkeményedett megátalkodottan: levetteték az ő birodalmának királyi székéből, és dicsőségét elvevék tőle; "
        },
        {
            "chapter": 5,
            "verse": 21,
            "name": "Daniel 5:21",
            "text": "És az emberek fiai közül kivetteték, és az ő szíve olyanná lőn, mint a barmoké; és a vadszamarakkal lőn az ő lakása, és fűvel etették őt, mint az ökröket, és a teste égi harmattal öntöztetett, míg megismeré, hogy a felséges Isten uralkodik az emberek országán, és azt helyezteti arra, a kit akar."
        },
        {
            "chapter": 5,
            "verse": 22,
            "name": "Daniel 5:22",
            "text": "És te, Belsazár, az ő fia, nem aláztad meg a szívedet, noha mindezt tudtad."
        },
        {
            "chapter": 5,
            "verse": 23,
            "name": "Daniel 5:23",
            "text": "Sőt felemelkedtél az egek Ura ellen, és az ő házának edényeit elődbe hozták, és te és a te főembereid, a te feleségeid és a te ágyasaid bort ittak azokból; és az ezüst- és arany-, ércz-, vas-, fa- és kőisteneket dícséréd, a kik nem látnak, sem nem hallanak, sem nem értenek; az Istent pedig, a kinek kezében van a te lelked, és előtte minden te útad, nem dicsőítetted. "
        },
        {
            "chapter": 5,
            "verse": 24,
            "name": "Daniel 5:24",
            "text": "Azért küldetett ő általa ez a kéz, és jegyeztetett fel ez az írás. "
        },
        {
            "chapter": 5,
            "verse": 25,
            "name": "Daniel 5:25",
            "text": "És ez az írás, a mely feljegyeztetett: Mene, Mene, Tekel, Ufarszin!"
        },
        {
            "chapter": 5,
            "verse": 26,
            "name": "Daniel 5:26",
            "text": "Ez pedig e szavaknak az értelme: Mene, azaz számba vette Isten a te országlásodat és véget vet annak. "
        },
        {
            "chapter": 5,
            "verse": 27,
            "name": "Daniel 5:27",
            "text": "Tekel, azaz megmérettél a mérlegen és híjjával találtattál."
        },
        {
            "chapter": 5,
            "verse": 28,
            "name": "Daniel 5:28",
            "text": "Peresz, azaz elosztatott a te országod és adatott a médeknek és persáknak. "
        },
        {
            "chapter": 5,
            "verse": 29,
            "name": "Daniel 5:29",
            "text": "Akkor szóla Belsazár, és öltöztették Dánielt bíborba, és aranylánczot vetének nyakába, és kikiálták felőle, hogy ő parancsol mint harmadik az országban. "
        },
        {
            "chapter": 5,
            "verse": 30,
            "name": "Daniel 5:30",
            "text": "Ugyanazon az éjszakán megöleték Belsazár, a Káldeusok királya. "
        },
        {
            "chapter": 5,
            "verse": 31,
            "name": "Daniel 5:31",
            "text": "És a méd Dárius foglalá el az országot mintegy hatvankét esztendős korában.   "
        }
    ]
}