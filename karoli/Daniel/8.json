{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 27,
    "book_name": "Daniel",
    "chapter": 8,
    "name": "Daniel 8",
    "verses": [
        {
            "chapter": 8,
            "verse": 1,
            "name": "Daniel 8:1",
            "text": " Belsazár király uralkodásának harmadik esztendejében látomás jelenék meg nékem, Dánielnek, annak utánna, a mely először jelent meg nékem. "
        },
        {
            "chapter": 8,
            "verse": 2,
            "name": "Daniel 8:2",
            "text": "És láték látomásban; és mikor láték, Susán várában voltam, a mely Elám tartományában van; és láték látomásban, és ímé az Ulai folyam mellett valék. "
        },
        {
            "chapter": 8,
            "verse": 3,
            "name": "Daniel 8:3",
            "text": "És felemelém szemeimet és látám, és ímé egy kos álla a folyam előtt, és két szarva vala; és az a két szarv magas vala, de egyik a másiknál magasabb, és a magasabb később növekedék. "
        },
        {
            "chapter": 8,
            "verse": 4,
            "name": "Daniel 8:4",
            "text": "Látám azt a kost szarvaival öklelkezni napnyugot, észak és dél felé; és semmi állat sem állhata meg előtte, és senki sem szabadíthata meg kezéből, és tetszése szerint cselekedék, és nagygyá lőn. "
        },
        {
            "chapter": 8,
            "verse": 5,
            "name": "Daniel 8:5",
            "text": "És míg én szemlélém, ímé, egy kecskebak jöve napnyugot felől az egész föld színére, és nem is illeté a földet; és ennek a baknak tekintélyes szarva vala az ő szemei között. "
        },
        {
            "chapter": 8,
            "verse": 6,
            "name": "Daniel 8:6",
            "text": "És méne a kétszarvú koshoz, a melyet láték állani a folyam előtt; és feléje futa erejének indulatában. "
        },
        {
            "chapter": 8,
            "verse": 7,
            "name": "Daniel 8:7",
            "text": "És látám a koshoz érni; és néki dühödött és leüté a kost, és letöré két szarvát, és nem vala erő a kosban megállani előtte, és leüté a földre és megtapodá, és nem vala a kosnak senkije, a ki őt megmentse annak kezéből. "
        },
        {
            "chapter": 8,
            "verse": 8,
            "name": "Daniel 8:8",
            "text": "A kecskebak pedig igen nagygyá lőn; de mikor elhatalmasodék, eltörék a nagy szarv, és helyébe négy tekintélyes szarv növe az égnek négy szele felé. "
        },
        {
            "chapter": 8,
            "verse": 9,
            "name": "Daniel 8:9",
            "text": "És azok közül egyből egy kis szarv támada, és nagyon megnöve délre, napkeletre és a kívánatos föld felé. "
        },
        {
            "chapter": 8,
            "verse": 10,
            "name": "Daniel 8:10",
            "text": "És megnöve mind az ég seregéig; és a földre vete némelyeket ama seregből és a csillagokból, és azokat megtapodá."
        },
        {
            "chapter": 8,
            "verse": 11,
            "name": "Daniel 8:11",
            "text": "És a seregnek fejedelméig növekedék, és elvette tőle a mindennapi áldozatot, és elhányattaték az ő szentségének helye. "
        },
        {
            "chapter": 8,
            "verse": 12,
            "name": "Daniel 8:12",
            "text": "És sereg rendeltetett a mindennapi áldozat ellen, a vétek miatt; és földre veti az igazságot, és cselekszik, és jó szerencséje van. "
        },
        {
            "chapter": 8,
            "verse": 13,
            "name": "Daniel 8:13",
            "text": "És hallék egy szentet szólni; és monda egyik szent annak, a ki szól vala: Meddig tart e látomás a mindennapi áldozat és a pusztító vétek felől? s a szent hely és a sereg meddig tapostatik? "
        },
        {
            "chapter": 8,
            "verse": 14,
            "name": "Daniel 8:14",
            "text": "És monda nékem: Kétezer és háromszáz estvéig és reggelig, azután kiderül a szenthely igazsága. "
        },
        {
            "chapter": 8,
            "verse": 15,
            "name": "Daniel 8:15",
            "text": "És lőn, hogy mikor én, Dániel, látám e látomást és keresém az értelmét: ímé előmbe álla egy férfiúhoz hasonló alak. "
        },
        {
            "chapter": 8,
            "verse": 16,
            "name": "Daniel 8:16",
            "text": "És emberi szót hallék az Ulai közén; kiálta pedig és monda: Gábriel, értesd meg azzal a látást! "
        },
        {
            "chapter": 8,
            "verse": 17,
            "name": "Daniel 8:17",
            "text": "És oda jöve, a hol én állék, és a mint jöve, megrettenék és orczámra esém, és monda nékem: Értsd meg, embernek fia! mert az utolsó időre szól ez a látomás. "
        },
        {
            "chapter": 8,
            "verse": 18,
            "name": "Daniel 8:18",
            "text": "És mikor szóla velem, ájultan esém orczámmal a földre; de megillete engem és helyemre állíta; "
        },
        {
            "chapter": 8,
            "verse": 19,
            "name": "Daniel 8:19",
            "text": "És monda: Ímé, én megmondom néked, mi lesz a haragnak végén? Mert a végső időre szól. "
        },
        {
            "chapter": 8,
            "verse": 20,
            "name": "Daniel 8:20",
            "text": "Az a kétszarvú kos, melyet láttál, Médiának és Persiának királya. "
        },
        {
            "chapter": 8,
            "verse": 21,
            "name": "Daniel 8:21",
            "text": "A szőrös kecskebak Görögország királya, a nagy szarv pedig, a mely szemei között vala, az az első király. "
        },
        {
            "chapter": 8,
            "verse": 22,
            "name": "Daniel 8:22",
            "text": "Hogy pedig az letöretteték, és négy álla helyébe: négy ország támad abból a nemzetből, de nem annak erejével. "
        },
        {
            "chapter": 8,
            "verse": 23,
            "name": "Daniel 8:23",
            "text": "És ezek országai után, mikor elfogynak a gonoszok, támad egy kemény orczájú, ravaszságokhoz értő király. "
        },
        {
            "chapter": 8,
            "verse": 24,
            "name": "Daniel 8:24",
            "text": "És annak nagy ereje lesz, noha nem a maga ereje által, és csudálatosképen pusztít és jó szerencsével halad és cselekszik, és elpusztítja az erőseket és a szenteknek népét. "
        },
        {
            "chapter": 8,
            "verse": 25,
            "name": "Daniel 8:25",
            "text": "És a maga eszén jár, és szerencsés lesz az álnokság az ő kezében, és szívében felfuvalkodik és hirtelen elveszt sokakat; sőt a fejedelmek fejedelme ellen is feltámad, de kéz nélkül rontatik meg. "
        },
        {
            "chapter": 8,
            "verse": 26,
            "name": "Daniel 8:26",
            "text": "És az estvéről és reggelről való látomás, a mely megmondatott, igazság; te azonban pecsételd be a látomást, mert sok napra való. "
        },
        {
            "chapter": 8,
            "verse": 27,
            "name": "Daniel 8:27",
            "text": "És én, Dániel, elájulék és beteg valék néhány napig, de felkelék és a király dolgát végezém; és álmélkodám ezen a látáson, és senki sem értette.   "
        }
    ]
}