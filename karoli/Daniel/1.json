{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 27,
    "book_name": "Daniel",
    "chapter": 1,
    "name": "Daniel 1",
    "verses": [
        {
            "chapter": 1,
            "verse": 1,
            "name": "Daniel 1:1",
            "text": " Jojakim, Júda királya uralkodásának harmadik esztendejében jöve Nabukodonozor, a babiloni király Jeruzsálemre, és megszállá azt. "
        },
        {
            "chapter": 1,
            "verse": 2,
            "name": "Daniel 1:2",
            "text": "És kezébe adá az Úr Jojakimot, a Júda királyát, és az Isten háza edényeinek egy részét; és vivé azokat Sineár földére, az ő istenének házába, és az edényeket bevivé az ő istenének kincsesházába. "
        },
        {
            "chapter": 1,
            "verse": 3,
            "name": "Daniel 1:3",
            "text": "És mondá a király Aspenáznak, az udvarmesterek fejedelmének, hogy hozzon az Izráel fiai közül és királyi magból való s előkelő származású ifjakat, "
        },
        {
            "chapter": 1,
            "verse": 4,
            "name": "Daniel 1:4",
            "text": "A kikben semmi fogyatkozás nincsen, hanem a kik ábrázatra nézve szépek, minden bölcseségre eszesek, és ismeretekkel bírnak és értenek a tudományokhoz, és a kik alkalmatosak legyenek arra, hogy álljanak a király palotájában; és tanítsák meg azokat a Káldeusok írására és nyelvére. "
        },
        {
            "chapter": 1,
            "verse": 5,
            "name": "Daniel 1:5",
            "text": "És rendele nékik a király mindennapi szükségletül a királyi ételből és a borból, melyből ő iszik vala, hogy így nevelje őket három esztendeig, és azután álljanak a király előtt. "
        },
        {
            "chapter": 1,
            "verse": 6,
            "name": "Daniel 1:6",
            "text": "Valának pedig ezek között a Júda fiai közül: Dániel, Ananiás, Misáel és Azariás. "
        },
        {
            "chapter": 1,
            "verse": 7,
            "name": "Daniel 1:7",
            "text": "És az udvarmesterek fejedelme neveket ada nékik; tudniillik elnevezé Dánielt Baltazárnak, Ananiást Sidráknak, Misáelt Misáknak, Azariást Abednegónak. "
        },
        {
            "chapter": 1,
            "verse": 8,
            "name": "Daniel 1:8",
            "text": "De Dániel eltökélé az ő szívében, hogy nem fertőzteti meg magát a király ételével és a borral, a melyből az iszik vala, és kéré az udvarmesterek fejedelmét, hogy ne kelljen magát megfertőztetnie. "
        },
        {
            "chapter": 1,
            "verse": 9,
            "name": "Daniel 1:9",
            "text": "És az Isten kegyelemre és irgalomra méltóvá tevé Dánielt az udvarmesterek fejedelme előtt; "
        },
        {
            "chapter": 1,
            "verse": 10,
            "name": "Daniel 1:10",
            "text": "És mondá az udvarmesterek fejedelme Dánielnek: Félek én az én uramtól, a királytól, a ki megrendelte a ti ételeteket és italotokat; minek lássa, hogy a ti orczátok hitványabb amaz ifjakénál, a kik egykorúak veletek? és így bűnbe kevernétek az én fejemet a királynál."
        },
        {
            "chapter": 1,
            "verse": 11,
            "name": "Daniel 1:11",
            "text": "És mondá Dániel a felügyelőnek, a kire az udvarmesterek fejedelme bízta vala Dánielt, Ananiást, Misáelt és Azariást:"
        },
        {
            "chapter": 1,
            "verse": 12,
            "name": "Daniel 1:12",
            "text": "Tégy próbát, kérlek, a te szolgáiddal tíz napig, és adjanak nékünk zöldségféléket, hogy azt együnk, és vizet, hogy azt igyunk. "
        },
        {
            "chapter": 1,
            "verse": 13,
            "name": "Daniel 1:13",
            "text": "Azután mutassák meg néked a mi ábrázatunkat és amaz ifjak ábrázatát, a kik a király ételével élnek, és a szerint cselekedjél majd a te szolgáiddal. "
        },
        {
            "chapter": 1,
            "verse": 14,
            "name": "Daniel 1:14",
            "text": "És engede nékik ebben a dologban, és próbát tőn velük tíz napig. "
        },
        {
            "chapter": 1,
            "verse": 15,
            "name": "Daniel 1:15",
            "text": "És tíz nap mulva szebbnek látszék az ő ábrázatuk, és testben kövérebbek valának mindazoknál az ifjaknál, a kik a király ételével élnek vala. "
        },
        {
            "chapter": 1,
            "verse": 16,
            "name": "Daniel 1:16",
            "text": "Elvevé azért a felügyelő az ő ételöket és az ő italokul rendelt bort, és ad vala nékik zöldségféléket. "
        },
        {
            "chapter": 1,
            "verse": 17,
            "name": "Daniel 1:17",
            "text": "És ada az Isten ennek a négy gyermeknek tudományt, minden írásban való értelmet és bölcseséget; Dániel pedig értett mindenféle látomáshoz és álmokhoz is. "
        },
        {
            "chapter": 1,
            "verse": 18,
            "name": "Daniel 1:18",
            "text": "Miután pedig elmúlt az idő, a mikorra meghagyta vala a király, hogy eléje vigyék őket, bevivé őket az udvarmesterek fejedelme Nabukodonozor elé. "
        },
        {
            "chapter": 1,
            "verse": 19,
            "name": "Daniel 1:19",
            "text": "És szóla velök a király, és mindnyájok között sem találtaték olyan, mint Dániel, Ananiás, Misáel és Azariás, és állának a király előtt. "
        },
        {
            "chapter": 1,
            "verse": 20,
            "name": "Daniel 1:20",
            "text": "És minden bölcs és értelmes dologban, a mely felől a király tőlök tudakozódék, tízszerte okosabbaknak találá őket mindazoknál az írástudóknál és varázslóknál, a kik egész országában valának. "
        },
        {
            "chapter": 1,
            "verse": 21,
            "name": "Daniel 1:21",
            "text": "És ott vala Dániel a Cyrus király első esztendejéig.   "
        }
    ]
}