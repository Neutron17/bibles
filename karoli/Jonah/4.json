{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 32,
    "book_name": "Jonah",
    "chapter": 4,
    "name": "Jonah 4",
    "verses": [
        {
            "chapter": 4,
            "verse": 1,
            "name": "Jonah 4:1",
            "text": " És igen rossznak látszék ez Jónás előtt, és megharaguvék. "
        },
        {
            "chapter": 4,
            "verse": 2,
            "name": "Jonah 4:2",
            "text": "Könyörge azért az Úrhoz, és mondá: Kérlek, Uram! Avagy nem ez vala-é az én mondásom, mikor még az én hazámban valék? azért siettem, hogy Tarsisba futnék, mert tudtam, hogy te irgalmas és kegyelmes Isten vagy, nagy türelmű és nagy irgalmasságú és a gonosz miatt is bánkódó. "
        },
        {
            "chapter": 4,
            "verse": 3,
            "name": "Jonah 4:3",
            "text": "Most azért Uram, vedd el, kérlek, az én lelkemet én tőlem, mert jobb meghalnom, mintsem élnem!"
        },
        {
            "chapter": 4,
            "verse": 4,
            "name": "Jonah 4:4",
            "text": "Az Úr pedig mondá: Avagy méltán haragszol-é?"
        },
        {
            "chapter": 4,
            "verse": 5,
            "name": "Jonah 4:5",
            "text": "Majd kiméne Jónás a városból, és üle a város keleti része felől, és csinála ott magának hajlékot, és üle az alatt az árnyékban, a míg megláthatná, mi lészen a városból?"
        },
        {
            "chapter": 4,
            "verse": 6,
            "name": "Jonah 4:6",
            "text": "Az Úr Isten pedig egy tököt rendele, és felnöve az Jónás fölé, hogy árnyékot tartson feje fölött és megoltalmazza őt a hévség bántásától. És nagy örömmel örvendezék Jónás a tök miatt. "
        },
        {
            "chapter": 4,
            "verse": 7,
            "name": "Jonah 4:7",
            "text": "De másnapra férget rendele az Isten hajnal-költekor, és megszúrá az a tököt, és elszárada."
        },
        {
            "chapter": 4,
            "verse": 8,
            "name": "Jonah 4:8",
            "text": "És lőn napköltekor, hogy tikkasztó keleti szelet rendele Isten, és a nap rátűzött a Jónás fejére, és ő elbágyada. Kiváná azért magának a halált, és monda: Jobb halnom, mint élnem! "
        },
        {
            "chapter": 4,
            "verse": 9,
            "name": "Jonah 4:9",
            "text": "És monda az Isten Jónásnak: Avagy méltán haragszol-é a tök miatt? És monda: Méltán haragszom, mind halálig! "
        },
        {
            "chapter": 4,
            "verse": 10,
            "name": "Jonah 4:10",
            "text": "Az Úr pedig monda: Te szánod a tököt, a melyért nem fáradtál és a melyet nem neveltél, a mely egy éjjel támadt és más éjjel elveszett:"
        },
        {
            "chapter": 4,
            "verse": 11,
            "name": "Jonah 4:11",
            "text": "Én pedig ne szánjam Ninivét, a nagy várost, a melyben több van tizenkétszer tízezer embernél, a kik nem tudnak különbséget tenni jobb- és balkezük között, és barom is sok van?!     "
        }
    ]
}