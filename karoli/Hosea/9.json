{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 28,
    "book_name": "Hosea",
    "chapter": 9,
    "name": "Hosea 9",
    "verses": [
        {
            "chapter": 9,
            "verse": 1,
            "name": "Hosea 9:1",
            "text": " Ne örvendezz Izráel oly vígan, mint a pogányok; mert paráználkodással elszakadtál a te Istenedtől, és szeretted a bűnbért minden búzaszérűn. "
        },
        {
            "chapter": 9,
            "verse": 2,
            "name": "Hosea 9:2",
            "text": "Szérű és sajtó nem tartja el őket; hiányozni fog abból a must. "
        },
        {
            "chapter": 9,
            "verse": 3,
            "name": "Hosea 9:3",
            "text": "Nem maradnak az Úr földén, hanem Égyiptomba tér vissza Efraim; Assiriában tisztátalant esznek. "
        },
        {
            "chapter": 9,
            "verse": 4,
            "name": "Hosea 9:4",
            "text": "Nem áldoznak az Úrnak borral; és nem lesznek kedvesek előtte. Áldozataik olyanok lesznek, mint a gyásztornak kenyere; mindnyájan, a kik abból esznek, megfertéztetnek, mert kenyerök csak étvágyuknak szolgál; nem jut be az Úr házába. "
        },
        {
            "chapter": 9,
            "verse": 5,
            "name": "Hosea 9:5",
            "text": "Mit cselekesztek majd az ünnepnek napján, az Úr ünnepnapján? "
        },
        {
            "chapter": 9,
            "verse": 6,
            "name": "Hosea 9:6",
            "text": "Mert ímé elbujdosnak a pusztulás miatt; Égyiptom gyűjti be, Móf temeti el őket. Ezüst kincsöket a csalán örökli; tövis lesz sátoraikban. "
        },
        {
            "chapter": 9,
            "verse": 7,
            "name": "Hosea 9:7",
            "text": "Elérkeztek a számadásnak napjai; elérkeztek a megtorlásnak napjai; megtudja majd Izráel! Bolond a próféta, őrült a léleknek embere a te vétked sokasága miatt és mert akkora a gyűlölség. "
        },
        {
            "chapter": 9,
            "verse": 8,
            "name": "Hosea 9:8",
            "text": "Efraim szétnéz az én Istenem mellett. A prófétának minden útaira háló vettetett; gyűlölség van Istenének házában. "
        },
        {
            "chapter": 9,
            "verse": 9,
            "name": "Hosea 9:9",
            "text": "Mélyen elfajultak, mint Gibea napjaiban; de megemlékezik álnokságaikról, és megbünteti az ő gonoszságokat. "
        },
        {
            "chapter": 9,
            "verse": 10,
            "name": "Hosea 9:10",
            "text": "Mint szőlőfürtöket a pusztában, úgy találtam Izráelt; mint a fügefa első termésének zsengéjét, úgy néztem a ti atyáitokat; de bementek Baál-Peorhoz és a gyalázatosnak adták magokat, és útálatossá váltak, mint a mit szerettek. "
        },
        {
            "chapter": 9,
            "verse": 11,
            "name": "Hosea 9:11",
            "text": "Efraim! Elszáll dicsőségök, mint a madár! Nem lesz szülés, sem terhesség, sem fogamzás! "
        },
        {
            "chapter": 9,
            "verse": 12,
            "name": "Hosea 9:12",
            "text": "Mert még ha felnevelnék is fiaikat, mégis gyermektelenekké teszem őket; sőt még nékik is jaj, ha elfordulok tőlök. "
        },
        {
            "chapter": 9,
            "verse": 13,
            "name": "Hosea 9:13",
            "text": "Efraim, a mint néztem, mint Tírus van plántálva a mezőben; de Efraimnak mégis az öldöklőhöz kell kihoznia az ő fiait. "
        },
        {
            "chapter": 9,
            "verse": 14,
            "name": "Hosea 9:14",
            "text": "Adj nékik oh Uram! Mit adj? Adj nékik meddő méhet és kiszáradt emlőket. "
        },
        {
            "chapter": 9,
            "verse": 15,
            "name": "Hosea 9:15",
            "text": "Minden gonoszságuk Gilgálban van, mert ott gyűlöltem meg őket. Cselekedeteik gonoszsága miatt kiűzöm őket házamból; nem szeretem őket többé; fejedelmeik mindnyájan pártütők. "
        },
        {
            "chapter": 9,
            "verse": 16,
            "name": "Hosea 9:16",
            "text": "Meg van verve Efraim, gyökerök elszáradt! Nem teremnek gyümölcsöt. Még ha nemzenének is, megölöm méhöknek szerelmes magzatit. "
        },
        {
            "chapter": 9,
            "verse": 17,
            "name": "Hosea 9:17",
            "text": "Elveti őket az én Istenem, mert nem hallgattak reá, és bujdosókká lesznek a pogányok között.   "
        }
    ]
}