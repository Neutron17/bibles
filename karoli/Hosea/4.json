{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 28,
    "book_name": "Hosea",
    "chapter": 4,
    "name": "Hosea 4",
    "verses": [
        {
            "chapter": 4,
            "verse": 1,
            "name": "Hosea 4:1",
            "text": " Halljátok meg az Úrnak beszédét Izráel fiai, mert pere van az Úrnak a földnek lakóival, mert nincs igazság és nincsen szeretet és nincsen Istennek ismerete a földön. "
        },
        {
            "chapter": 4,
            "verse": 2,
            "name": "Hosea 4:2",
            "text": "Hamisan esküsznek és hazudnak és gyilkolnak és lopnak és paráználkodnak, betörnek és egyik vér a másikat éri. "
        },
        {
            "chapter": 4,
            "verse": 3,
            "name": "Hosea 4:3",
            "text": "Azért búsul a föld és elerőtlenül minden, a mi azon lakik, a mező vada és az ég madara egyaránt, bizony a tenger halai is elveszíttetnek. "
        },
        {
            "chapter": 4,
            "verse": 4,
            "name": "Hosea 4:4",
            "text": "Mindazáltal senki se perlekedjék, és senki se feddőzzék! hiszen a te néped olyan, mint azok, a kik a pappal czivódnak. "
        },
        {
            "chapter": 4,
            "verse": 5,
            "name": "Hosea 4:5",
            "text": "De elesel nappal, és elesik veled a próféta is éjjel; anyádat is elveszítem. "
        },
        {
            "chapter": 4,
            "verse": 6,
            "name": "Hosea 4:6",
            "text": "Elvész az én népem, mivelhogy tudomány nélkül való. Mivelhogy te megvetetted a tudományt, én is megvetlek téged, hogy papom ne légy. És mivelhogy elfeledkeztél Istened törvényéről, elfeledkezem én is a te fiaidról. "
        },
        {
            "chapter": 4,
            "verse": 7,
            "name": "Hosea 4:7",
            "text": "Mennél számosabbak lettek, annál inkább vétkeztek ellenem; de gyalázatra fordítom dicsőségöket! "
        },
        {
            "chapter": 4,
            "verse": 8,
            "name": "Hosea 4:8",
            "text": "Népem vétkéből élősködnek ők és bűneik után áhítozik lelkök."
        },
        {
            "chapter": 4,
            "verse": 9,
            "name": "Hosea 4:9",
            "text": "De úgy jár a pap is, mint a nép; megbüntetem őket az ő útaikért, és megfizetek néki cselekedeteiért. "
        },
        {
            "chapter": 4,
            "verse": 10,
            "name": "Hosea 4:10",
            "text": "Esznek majd, de meg nem elégesznek; fajtalankodnak, de nem szaporodnak, mert megszüntek az Úrra vigyázni. "
        },
        {
            "chapter": 4,
            "verse": 11,
            "name": "Hosea 4:11",
            "text": "Paráznaság, bor és must elveszi az észt! "
        },
        {
            "chapter": 4,
            "verse": 12,
            "name": "Hosea 4:12",
            "text": "Népem az ő bálványát kérdezi, és az ő pálczája mond néki jövendőt; mert a fajtalanság lelke megtéveszt, és paráználkodnak az ő Istenök megett. "
        },
        {
            "chapter": 4,
            "verse": 13,
            "name": "Hosea 4:13",
            "text": "A hegyek tetején áldoznak és a halmokon füstölnek: a cserfa, a nyárfa és a tölgyfa alatt, mert kedves annak az árnyéka. Ezért paráználkodnak a ti leányaitok, és házasságtörők a ti menyeitek. "
        },
        {
            "chapter": 4,
            "verse": 14,
            "name": "Hosea 4:14",
            "text": "Nem büntetem meg leányaitokat, hogy paráználkodnak, menyeiteket sem, hogy házasságtörők, mert ők magok is félremennek a paráznákkal és áldoznak a kurvákkal. De az értelmetlen nép elbukik.  "
        },
        {
            "chapter": 4,
            "verse": 15,
            "name": "Hosea 4:15",
            "text": " Ha te paráználkodol is Izráel, csak a Júda ne vétkezzék! És ne járjatok Gilgálba, és ne menjetek fel Beth-Avenbe! és ne esküdjetek így: Él az Úr! "
        },
        {
            "chapter": 4,
            "verse": 16,
            "name": "Hosea 4:16",
            "text": "Mert szilajkodik Izráel mint a szilaj üsző; most tágas földön legelteti őket az Úr, mint a bárányt. "
        },
        {
            "chapter": 4,
            "verse": 17,
            "name": "Hosea 4:17",
            "text": "Bálványokkal szövetkezett Efraim; hagyd hát magára! "
        },
        {
            "chapter": 4,
            "verse": 18,
            "name": "Hosea 4:18",
            "text": "Ivásuk elfajult, untalan paráználkodnak; igen szeretik pajzsaik a gyalázatot. "
        },
        {
            "chapter": 4,
            "verse": 19,
            "name": "Hosea 4:19",
            "text": "Szárnyaihoz köti őt a szélvész, és megszégyenülnek áldozataik miatt.   "
        }
    ]
}