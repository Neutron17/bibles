{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 40,
    "book_name": "Matthew",
    "chapter": 11,
    "name": "Matthew 11",
    "verses": [
        {
            "chapter": 11,
            "verse": 1,
            "name": "Matthew 11:1",
            "text": " És lőn, mikor elvégezé Jézus a tizenkét tanítványának adott utasítást, elméne onnan, hogy tanítson és prédikáljon azoknak városaiban. "
        },
        {
            "chapter": 11,
            "verse": 2,
            "name": "Matthew 11:2",
            "text": "János pedig, mikor meghallotta a fogságban a Krisztus cselekedeteit, elküldvén kettőt az ő tanítványai közül, "
        },
        {
            "chapter": 11,
            "verse": 3,
            "name": "Matthew 11:3",
            "text": "Monda néki: Te vagy-é az, a ki eljövendő, vagy mást várjunk? "
        },
        {
            "chapter": 11,
            "verse": 4,
            "name": "Matthew 11:4",
            "text": "És felelvén Jézus, monda nékik: Menjetek el és jelentsétek Jánosnak, a miket hallotok és láttok: "
        },
        {
            "chapter": 11,
            "verse": 5,
            "name": "Matthew 11:5",
            "text": "A vakok látnak, és a sánták járnak; a poklosok megtisztulnak és a siketek hallanak; a halottak föltámadnak, és a szegényeknek evangyéliom hirdettetik; "
        },
        {
            "chapter": 11,
            "verse": 6,
            "name": "Matthew 11:6",
            "text": "És boldog, a ki én bennem meg nem botránkozik. "
        },
        {
            "chapter": 11,
            "verse": 7,
            "name": "Matthew 11:7",
            "text": "Mikor pedig azok elmentek vala, szólni kezde Jézus a sokaságnak Jánosról: Mit látni mentetek ki a pusztába? Nádszálat-é, a mit a szél hajtogat? "
        },
        {
            "chapter": 11,
            "verse": 8,
            "name": "Matthew 11:8",
            "text": "Hát mit látni mentetek ki? Puha ruhába öltözött embert-é? Ímé a kik puha ruhákat viselnek, a királyok palotáiban vannak. "
        },
        {
            "chapter": 11,
            "verse": 9,
            "name": "Matthew 11:9",
            "text": "Hát mit látni mentetek ki? Prófétát-é? Bizony, mondom néktek, prófétánál is nagyobbat! "
        },
        {
            "chapter": 11,
            "verse": 10,
            "name": "Matthew 11:10",
            "text": "Mert ő az, a kiről meg van írva: Ímé én elküldöm az én követemet a te orczád előtt, a ki megkészíti előtted a te útadat. "
        },
        {
            "chapter": 11,
            "verse": 11,
            "name": "Matthew 11:11",
            "text": "Bizony mondom néktek: az asszonyoktól szülöttek között nem támadott nagyobb Keresztelő Jánosnál; de a ki legkisebb a mennyeknek országában, nagyobb nálánál. "
        },
        {
            "chapter": 11,
            "verse": 12,
            "name": "Matthew 11:12",
            "text": "A Keresztelő János idejétől fogva pedig mind mostanig erőszakoskodnak a mennyek országáért, és az erőszakoskodók ragadják el azt. "
        },
        {
            "chapter": 11,
            "verse": 13,
            "name": "Matthew 11:13",
            "text": "Mert a próféták mindnyájan és a törvény Jánosig prófétáltak vala. "
        },
        {
            "chapter": 11,
            "verse": 14,
            "name": "Matthew 11:14",
            "text": "És, ha be akarjátok venni, Illés ő, a ki eljövendő vala. "
        },
        {
            "chapter": 11,
            "verse": 15,
            "name": "Matthew 11:15",
            "text": "A kinek van füle a hallásra, hallja. "
        },
        {
            "chapter": 11,
            "verse": 16,
            "name": "Matthew 11:16",
            "text": "De kihez hasonlítsam ezt a nemzetséget? Hasonlatos a gyermekekhez, a kik a piaczon ülnek, és kiáltoznak az ő társaiknak, "
        },
        {
            "chapter": 11,
            "verse": 17,
            "name": "Matthew 11:17",
            "text": "És ezt mondják: Sípoltunk néktek, és nem tánczoltatok; siralmas énekeket énekeltünk néktek, és nem sírtatok. "
        },
        {
            "chapter": 11,
            "verse": 18,
            "name": "Matthew 11:18",
            "text": "Mert eljött János, a ki sem eszik, sem iszik, és azt mondják: Ördög van benne. "
        },
        {
            "chapter": 11,
            "verse": 19,
            "name": "Matthew 11:19",
            "text": "Eljött az embernek Fia, a ki eszik és iszik, és ezt mondják: Ímé a nagy étü és részeges ember, a vámszedők és bűnösök barátja! És igazoltaték a bölcseség az ő fiaitól.  "
        },
        {
            "chapter": 11,
            "verse": 20,
            "name": "Matthew 11:20",
            "text": " Ekkor elkezdé szemökre hányni ama városoknak, a melyekben legtöbb csodái lőnek, hogy nem tértek vala meg: "
        },
        {
            "chapter": 11,
            "verse": 21,
            "name": "Matthew 11:21",
            "text": "Jaj néked Korazin! Jaj néked Bethsaida! Mert ha Tirusban és Sidonban történnek vala azok a csodák, a melyek bennetek lőnek, rég megtértek volna gyászruhában és hamuban. "
        },
        {
            "chapter": 11,
            "verse": 22,
            "name": "Matthew 11:22",
            "text": "De mondom néktek: Tirusnak és Sidonnak könnyebb dolga lesz az ítélet napján, hogynem néktek. "
        },
        {
            "chapter": 11,
            "verse": 23,
            "name": "Matthew 11:23",
            "text": "Te is Kapernaum, a ki az égig felmagasztaltattál, a pokolig fogsz megaláztatni; mert ha Sodomában történnek vala azok a csodák, a melyek te benned lőnek, mind e mai napig megmaradt volna. "
        },
        {
            "chapter": 11,
            "verse": 24,
            "name": "Matthew 11:24",
            "text": "De mondom néktek, hogy Sodoma földének könnyebb dolga lesz az ítélet napján, hogynem néked.  "
        },
        {
            "chapter": 11,
            "verse": 25,
            "name": "Matthew 11:25",
            "text": " Abban az időben szólván Jézus, monda: Hálákat adok néked, Atyám, mennynek és földnek Ura, hogy elrejtetted ezeket a bölcsek és az értelmesek elől, és a kisdedeknek megjelentetted. "
        },
        {
            "chapter": 11,
            "verse": 26,
            "name": "Matthew 11:26",
            "text": "Igen, Atyám, mert így volt kedves te előtted."
        },
        {
            "chapter": 11,
            "verse": 27,
            "name": "Matthew 11:27",
            "text": "Mindent nékem adott át az én Atyám, és senki sem ismeri a Fiút, csak az Atya; az Atyát sem ismeri senki, csak a Fiú, és a kinek a Fiú akarja megjelenteni.  "
        },
        {
            "chapter": 11,
            "verse": 28,
            "name": "Matthew 11:28",
            "text": " Jőjjetek én hozzám mindnyájan, a kik megfáradtatok és megterheltettetek, és én megnyugosztlak titeket. "
        },
        {
            "chapter": 11,
            "verse": 29,
            "name": "Matthew 11:29",
            "text": "Vegyétek föl magatokra az én igámat, és tanuljátok meg tőlem, hogy én szelid és alázatos szívű vagyok: és nyugalmat találtok a ti lelkeiteknek."
        },
        {
            "chapter": 11,
            "verse": 30,
            "name": "Matthew 11:30",
            "text": "Mert az én igám gyönyörűséges, és az én terhem könnyű.   "
        }
    ]
}