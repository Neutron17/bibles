{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 40,
    "book_name": "Matthew",
    "chapter": 28,
    "name": "Matthew 28",
    "verses": [
        {
            "chapter": 28,
            "verse": 1,
            "name": "Matthew 28:1",
            "text": " A szombat végén pedig, a hét első napjára virradólag, kiméne Mária Magdaléna és a másik Mária, hogy megnézzék a sírt. "
        },
        {
            "chapter": 28,
            "verse": 2,
            "name": "Matthew 28:2",
            "text": "És ímé nagy földindulás lőn; mert az Úrnak angyala leszállván a mennyből, és oda menvén, elhengeríté a követ a sír szájáról, és reá üle arra. "
        },
        {
            "chapter": 28,
            "verse": 3,
            "name": "Matthew 28:3",
            "text": "A tekintete pedig olyan volt, mint a villámlás, és a ruhája fehér, mint a hó. "
        },
        {
            "chapter": 28,
            "verse": 4,
            "name": "Matthew 28:4",
            "text": "Az őrizők pedig tőle való féltökben megrettenének, és olyanokká lőnek mint a holtak. "
        },
        {
            "chapter": 28,
            "verse": 5,
            "name": "Matthew 28:5",
            "text": "Az angyal pedig megszólalván, monda az asszonyoknak: Ti ne féljetek; mert tudom, hogy a megfeszített Jézust keresitek. "
        },
        {
            "chapter": 28,
            "verse": 6,
            "name": "Matthew 28:6",
            "text": "Nincsen itt, mert feltámadott, a mint megmondotta volt. Jertek, lássátok a helyet, a hol feküdt vala az Úr. "
        },
        {
            "chapter": 28,
            "verse": 7,
            "name": "Matthew 28:7",
            "text": "És menjetek gyorsan és mondjátok meg az ő tanítványainak, hogy feltámadott a halálból; és ímé előttetek megy Galileába; ott meglátjátok őt, ímé megmondottam néktek. "
        },
        {
            "chapter": 28,
            "verse": 8,
            "name": "Matthew 28:8",
            "text": "És gyorsan eltávozván a sírtól félelemmel és nagy örömmel, futnak vala, hogy megmondják az ő tanítványainak. "
        },
        {
            "chapter": 28,
            "verse": 9,
            "name": "Matthew 28:9",
            "text": "Mikor pedig mennek vala, hogy megmondják az ő tanítványainak, ímé szembe jöve ő velök Jézus, mondván: Legyetek üdvözölve! Azok pedig hozzá járulván, megragadák az ő lábait, és leborulának előtte. "
        },
        {
            "chapter": 28,
            "verse": 10,
            "name": "Matthew 28:10",
            "text": "Akkor monda nékik Jézus: Ne féljetek; menjetek el, mondjátok meg az én atyámfiainak, hogy menjenek Galileába, és ott meglátnak engem. "
        },
        {
            "chapter": 28,
            "verse": 11,
            "name": "Matthew 28:11",
            "text": "A mialatt pedig ők mennek vala, ímé az őrségből némelyek bemenvén a városba, megjelentének a főpapoknak mindent a mi történt. "
        },
        {
            "chapter": 28,
            "verse": 12,
            "name": "Matthew 28:12",
            "text": "És egybegyülekezvén a vénekkel együtt, és tanácsot tartván, sok pénzt adának a vitézeknek, "
        },
        {
            "chapter": 28,
            "verse": 13,
            "name": "Matthew 28:13",
            "text": "Ezt mondván: Mondjátok, hogy: Az ő tanítványai odajövén éjjel, ellopák őt, mikor mi aluvánk. "
        },
        {
            "chapter": 28,
            "verse": 14,
            "name": "Matthew 28:14",
            "text": "És ha ez a helytartó fülébe jut, mi elhitetjük őt, és kimentünk titeket a bajból. "
        },
        {
            "chapter": 28,
            "verse": 15,
            "name": "Matthew 28:15",
            "text": "Azok pedig fölvevén a pénzt, úgy cselekedének, a mint megtanították őket. És elterjedt ez a hír a zsidók között mind e mai napig. "
        },
        {
            "chapter": 28,
            "verse": 16,
            "name": "Matthew 28:16",
            "text": "A tizenegy tanítvány pedig elméne Galileába, a hegyre, a hová Jézus rendelte vala őket. "
        },
        {
            "chapter": 28,
            "verse": 17,
            "name": "Matthew 28:17",
            "text": "És mikor megláták őt, leborulának előtte; némelyek pedig kételkedének."
        },
        {
            "chapter": 28,
            "verse": 18,
            "name": "Matthew 28:18",
            "text": "És hozzájuk menvén Jézus, szóla nékik, mondván: Nékem adatott minden hatalom mennyen és földön. "
        },
        {
            "chapter": 28,
            "verse": 19,
            "name": "Matthew 28:19",
            "text": "Elmenvén azért, tegyetek tanítványokká minden népeket, megkeresztelvén őket az Atyának, a Fiúnak és a Szent Léleknek nevében, "
        },
        {
            "chapter": 28,
            "verse": 20,
            "name": "Matthew 28:20",
            "text": "Tanítván őket, hogy megtartsák mindazt, a mit én parancsoltam néktek: és ímé én ti veletek vagyok minden napon a világ végezetéig. Ámen!     "
        }
    ]
}