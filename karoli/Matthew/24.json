{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 40,
    "book_name": "Matthew",
    "chapter": 24,
    "name": "Matthew 24",
    "verses": [
        {
            "chapter": 24,
            "verse": 1,
            "name": "Matthew 24:1",
            "text": " És kijővén Jézus a templomból, tovább méne; és hozzámenének az ő tanítványai, hogy mutogassák néki a templom épületeit. "
        },
        {
            "chapter": 24,
            "verse": 2,
            "name": "Matthew 24:2",
            "text": "Jézus pedig monda nékik: Nem látjátok-é mind ezeket? Bizony mondom néktek: Nem marad itt kő kövön, mely le nem romboltatik. "
        },
        {
            "chapter": 24,
            "verse": 3,
            "name": "Matthew 24:3",
            "text": "Mikor pedig az olajfák hegyén ül vala, hozzá menének a tanítványok magukban mondván: Mondd meg nékünk, mikor lesznek meg ezek? és micsoda jele lesz a te eljövetelednek, és a világ végének?"
        },
        {
            "chapter": 24,
            "verse": 4,
            "name": "Matthew 24:4",
            "text": "És Jézus felelvén, monda nékik: Meglássátok, hogy valaki el ne hitessen titeket, "
        },
        {
            "chapter": 24,
            "verse": 5,
            "name": "Matthew 24:5",
            "text": "Mert sokan jőnek majd az én nevemben, a kik ezt mondják: Én vagyok a Krisztus; és sokakat elhitetnek. "
        },
        {
            "chapter": 24,
            "verse": 6,
            "name": "Matthew 24:6",
            "text": "Hallanotok kell majd háborúkról és háborúk híreiről: meglássátok, hogy meg ne rémüljetek; mert mindezeknek meg kell lenniök. De még ez nem itt a vég. "
        },
        {
            "chapter": 24,
            "verse": 7,
            "name": "Matthew 24:7",
            "text": "Mert nemzet támad nemzet ellen, és ország ország ellen; és lésznek éhségek és döghalálok, és földindulások mindenfelé. "
        },
        {
            "chapter": 24,
            "verse": 8,
            "name": "Matthew 24:8",
            "text": "Mind ez pedig a sok nyomorúságnak kezdete. "
        },
        {
            "chapter": 24,
            "verse": 9,
            "name": "Matthew 24:9",
            "text": "Akkor nyomorúságra adnak majd benneteket, és megölnek titeket; és gyűlöletesek lesztek minden nép előtt az én nevemért. "
        },
        {
            "chapter": 24,
            "verse": 10,
            "name": "Matthew 24:10",
            "text": "És akkor sokan megbotránkoznak, és elárulják egymást, és gyűlölik egymást. "
        },
        {
            "chapter": 24,
            "verse": 11,
            "name": "Matthew 24:11",
            "text": "És sok hamis próféta támad, a kik sokakat elhitetnek. "
        },
        {
            "chapter": 24,
            "verse": 12,
            "name": "Matthew 24:12",
            "text": "És mivelhogy a gonoszság megsokasodik, a szeretet sokakban meghidegül. "
        },
        {
            "chapter": 24,
            "verse": 13,
            "name": "Matthew 24:13",
            "text": "De a ki mindvégig állhatatos marad, az idvezül. "
        },
        {
            "chapter": 24,
            "verse": 14,
            "name": "Matthew 24:14",
            "text": "És az Isten országának ez az evangyélioma hirdettetik majd az egész világon, bizonyságul minden népnek; és akkor jő el a vég. "
        },
        {
            "chapter": 24,
            "verse": 15,
            "name": "Matthew 24:15",
            "text": "Mikor azért látjátok majd, hogy az a pusztító utálatosság, a melyről Dániel próféta szólott, ott áll a szent helyen (a ki olvassa, értse meg): "
        },
        {
            "chapter": 24,
            "verse": 16,
            "name": "Matthew 24:16",
            "text": "Akkor, a kik Júdeában lesznek, fussanak a hegyekre;"
        },
        {
            "chapter": 24,
            "verse": 17,
            "name": "Matthew 24:17",
            "text": "A ház tetején levő ne szálljon alá, hogy házából valamit kivigyen; "
        },
        {
            "chapter": 24,
            "verse": 18,
            "name": "Matthew 24:18",
            "text": "És a mezőn levő ne térjen vissza, hogy az ő ruháját elvigye. "
        },
        {
            "chapter": 24,
            "verse": 19,
            "name": "Matthew 24:19",
            "text": "Jaj pedig a terhes és szoptató asszonyoknak azokon a napokon. "
        },
        {
            "chapter": 24,
            "verse": 20,
            "name": "Matthew 24:20",
            "text": "Imádkozzatok pedig, hogy a ti futástok ne télen legyen, se szombatnapon: "
        },
        {
            "chapter": 24,
            "verse": 21,
            "name": "Matthew 24:21",
            "text": "Mert akkor nagy nyomorúság lesz, a milyen nem volt a világ kezdete óta mind ez ideig, és nem is lesz soha. "
        },
        {
            "chapter": 24,
            "verse": 22,
            "name": "Matthew 24:22",
            "text": "És ha azok a napok meg nem rövidíttetnének, egyetlen ember sem menekülhetne meg; de a választottakért megrövidíttetnek majd azok a napok."
        },
        {
            "chapter": 24,
            "verse": 23,
            "name": "Matthew 24:23",
            "text": "Ha valaki ezt mondja akkor néktek: Ímé, itt a Krisztus, vagy amott; ne higyjétek. "
        },
        {
            "chapter": 24,
            "verse": 24,
            "name": "Matthew 24:24",
            "text": "Mert hamis Krisztusok és hamis próféták támadnak, és nagy jeleket és csodákat tesznek, annyira, hogy elhitessék, ha lehet, a választottakat is. "
        },
        {
            "chapter": 24,
            "verse": 25,
            "name": "Matthew 24:25",
            "text": "Ímé eleve megmondottam néktek."
        },
        {
            "chapter": 24,
            "verse": 26,
            "name": "Matthew 24:26",
            "text": "Azért ha azt mondják majd néktek: Ímé a pusztában van; ne menjetek ki. Ímé a belső szobákban; ne higyjétek. "
        },
        {
            "chapter": 24,
            "verse": 27,
            "name": "Matthew 24:27",
            "text": "Mert a miképen a villámlás napkeletről támad és ellátszik egész napnyugtáig, úgy lesz az ember Fiának eljövetele is. "
        },
        {
            "chapter": 24,
            "verse": 28,
            "name": "Matthew 24:28",
            "text": "Mert a hol a dög, oda gyűlnek a keselyűk. "
        },
        {
            "chapter": 24,
            "verse": 29,
            "name": "Matthew 24:29",
            "text": "Mindjárt pedig ama napok nyomorúságai után a nap elsötétedik, és a hold nem fénylik, és a csillagok az égről lehullanak, és az egeknek erősségei megrendülnek. "
        },
        {
            "chapter": 24,
            "verse": 30,
            "name": "Matthew 24:30",
            "text": "És akkor feltetszik az ember Fiának jele az égen. És akkor sír a föld minden nemzetsége, és meglátják az embernek Fiát eljőni az ég felhőiben nagy hatalommal és dicsőséggel. "
        },
        {
            "chapter": 24,
            "verse": 31,
            "name": "Matthew 24:31",
            "text": "És elküldi az ő angyalait nagy trombitaszóval, és egybegyűjtik az ő választottait a négy szelek felől, az ég egyik végétől a másik végéig. "
        },
        {
            "chapter": 24,
            "verse": 32,
            "name": "Matthew 24:32",
            "text": "A fügefáról vegyétek pedig a példát: mikor az ága már zsendül, és levelet hajt, tudjátok, hogy közel van a nyár: "
        },
        {
            "chapter": 24,
            "verse": 33,
            "name": "Matthew 24:33",
            "text": "Azonképen ti is, mikor mindezeket látjátok, tudjátok meg, hogy közel van, az ajtó előtt. "
        },
        {
            "chapter": 24,
            "verse": 34,
            "name": "Matthew 24:34",
            "text": "Bizony mondom néktek, el nem múlik ez a nemzetség, mígnem mindezek meglesznek. "
        },
        {
            "chapter": 24,
            "verse": 35,
            "name": "Matthew 24:35",
            "text": "Az ég és a föld elmúlnak, de az én beszédeim semmiképen el nem múlnak. "
        },
        {
            "chapter": 24,
            "verse": 36,
            "name": "Matthew 24:36",
            "text": "Arról a napról és óráról pedig senki sem tud, az ég angyalai sem, hanem csak az én Atyám egyedül. "
        },
        {
            "chapter": 24,
            "verse": 37,
            "name": "Matthew 24:37",
            "text": "A miképen pedig a Noé napjaiban vala, akképen lesz az ember Fiának eljövetele is. "
        },
        {
            "chapter": 24,
            "verse": 38,
            "name": "Matthew 24:38",
            "text": "Mert a miképen az özönvíz előtt való napokban esznek és isznak vala, házasodnak és férjhez mennek vala, mind ama napig, a melyen Noé a bárkába méne."
        },
        {
            "chapter": 24,
            "verse": 39,
            "name": "Matthew 24:39",
            "text": "És nem vesznek vala észre semmit, mígnem eljöve az özönvíz és mindnyájukat elragadá: akképen lesz az ember Fiának eljövetele is. "
        },
        {
            "chapter": 24,
            "verse": 40,
            "name": "Matthew 24:40",
            "text": "Akkor ketten lesznek a mezőn; az egyik felvétetik, a másik ott hagyatik. "
        },
        {
            "chapter": 24,
            "verse": 41,
            "name": "Matthew 24:41",
            "text": "Két asszony őröl a malomban; az egyik felvétetik, a másik ott hagyatik. "
        },
        {
            "chapter": 24,
            "verse": 42,
            "name": "Matthew 24:42",
            "text": "Vigyázzatok azért, mert nem tudjátok, mely órában jő el a ti Uratok. "
        },
        {
            "chapter": 24,
            "verse": 43,
            "name": "Matthew 24:43",
            "text": "Azt pedig jegyezzétek meg, hogy ha tudná a ház ura, hogy az éjszakának melyik szakában jő el a tolvaj: vigyázna, és nem engedné, hogy házába törjön. "
        },
        {
            "chapter": 24,
            "verse": 44,
            "name": "Matthew 24:44",
            "text": "Azért legyetek készen ti is; mert a mely órában nem gondoljátok, abban jő el az embernek Fia. "
        },
        {
            "chapter": 24,
            "verse": 45,
            "name": "Matthew 24:45",
            "text": "Kicsoda hát a hű és bölcs szolga, a kit az ő ura gondviselővé tőn az ő házanépén, hogy a maga idejében adjon azoknak eledelt? "
        },
        {
            "chapter": 24,
            "verse": 46,
            "name": "Matthew 24:46",
            "text": "Boldog az a szolga, a kit az ő ura, mikor haza jő, ily munkában talál. "
        },
        {
            "chapter": 24,
            "verse": 47,
            "name": "Matthew 24:47",
            "text": "Bizony mondom néktek, hogy minden jószága fölött gondviselővé teszi őt. "
        },
        {
            "chapter": 24,
            "verse": 48,
            "name": "Matthew 24:48",
            "text": "Ha pedig ama gonosz szolga így szólna az ő szívében: Halogatja még az én uram a hazajövetelt; "
        },
        {
            "chapter": 24,
            "verse": 49,
            "name": "Matthew 24:49",
            "text": "És az ő szolgatársait verni kezdené, a részegesekkel pedig enni és inni kezdene: "
        },
        {
            "chapter": 24,
            "verse": 50,
            "name": "Matthew 24:50",
            "text": "Megjő annak a szolgának az ura, a mely napon nem várja és a mely órában nem gondolja, "
        },
        {
            "chapter": 24,
            "verse": 51,
            "name": "Matthew 24:51",
            "text": "És ketté vágatja őt, és a képmutatók sorsára juttatja; ott lészen sírás és fogcsikorgatás.   "
        }
    ]
}