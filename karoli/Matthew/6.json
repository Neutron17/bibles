{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 40,
    "book_name": "Matthew",
    "chapter": 6,
    "name": "Matthew 6",
    "verses": [
        {
            "chapter": 6,
            "verse": 1,
            "name": "Matthew 6:1",
            "text": " Vigyázzatok, hogy alamizsnátokat ne osztogassátok az emberek előtt, hogy lássanak titeket; mert különben nem lesz jutalmatok a ti mennyei Atyátoknál. "
        },
        {
            "chapter": 6,
            "verse": 2,
            "name": "Matthew 6:2",
            "text": "Azért mikor alamizsnát osztogatsz, ne kürtöltess magad előtt, a hogy a képmutatók tesznek a zsinagógákban és az utczákon, hogy az emberektől dícséretet nyerjenek. Bizony mondom néktek: elvették jutalmukat. "
        },
        {
            "chapter": 6,
            "verse": 3,
            "name": "Matthew 6:3",
            "text": "Te pedig a mikor alamizsnát osztogatsz, ne tudja a te bal kezed, mit cselekszik a te jobb kezed; "
        },
        {
            "chapter": 6,
            "verse": 4,
            "name": "Matthew 6:4",
            "text": "Hogy a te alamizsnád titkon legyen; és a te Atyád, a ki titkon néz, megfizet néked nyilván. "
        },
        {
            "chapter": 6,
            "verse": 5,
            "name": "Matthew 6:5",
            "text": "És mikor imádkozol, ne légy olyan, mint a képmutatók, a kik a gyülekezetekben és az utczák szegeletein fenállva szeretnek imádkozni, hogy lássák őket az emberek. Bizony mondom néktek: elvették jutalmukat. "
        },
        {
            "chapter": 6,
            "verse": 6,
            "name": "Matthew 6:6",
            "text": "Te pedig a mikor imádkozol, menj be a te belső szobádba, és ajtódat bezárva, imádkozzál a te Atyádhoz, a ki titkon van; és a te Atyád, a ki titkon néz, megfizet néked nyilván."
        },
        {
            "chapter": 6,
            "verse": 7,
            "name": "Matthew 6:7",
            "text": "És mikor imádkoztok, ne legyetek sok beszédűek, mint a pogányok, a kik azt gondolják, hogy az ő sok beszédükért hallgattatnak meg. "
        },
        {
            "chapter": 6,
            "verse": 8,
            "name": "Matthew 6:8",
            "text": "Ne legyetek hát ezekhez hasonlók; mert jól tudja a ti Atyátok, mire van szükségetek, mielőtt kérnétek tőle. "
        },
        {
            "chapter": 6,
            "verse": 9,
            "name": "Matthew 6:9",
            "text": "Ti azért így imádkozzatok: Mi Atyánk, ki vagy a mennyekben, szenteltessék meg a te neved; "
        },
        {
            "chapter": 6,
            "verse": 10,
            "name": "Matthew 6:10",
            "text": "Jőjjön el a te országod; legyen meg a te akaratod, mint a mennyben, úgy a földön is. "
        },
        {
            "chapter": 6,
            "verse": 11,
            "name": "Matthew 6:11",
            "text": "A mi mindennapi kenyerünket add meg nékünk ma. "
        },
        {
            "chapter": 6,
            "verse": 12,
            "name": "Matthew 6:12",
            "text": "És bocsásd meg a mi vétkeinket, miképen mi is megbocsátunk azoknak, a kik ellenünk vétkeztek; "
        },
        {
            "chapter": 6,
            "verse": 13,
            "name": "Matthew 6:13",
            "text": "És ne vígy minket kísértetbe, de szabadíts meg minket a gonosztól. Mert tiéd az ország és a hatalom és a dicsőség mind örökké. Ámen! "
        },
        {
            "chapter": 6,
            "verse": 14,
            "name": "Matthew 6:14",
            "text": "Mert ha megbocsátjátok az embereknek az ő vétkeiket, megbocsát néktek is a ti mennyei Atyátok. "
        },
        {
            "chapter": 6,
            "verse": 15,
            "name": "Matthew 6:15",
            "text": "Ha pedig meg nem bocsátjátok az embereknek az ő vétkeiket, a ti mennyei Atyátok sem bocsátja meg a ti vétkeiteket. "
        },
        {
            "chapter": 6,
            "verse": 16,
            "name": "Matthew 6:16",
            "text": "Mikor pedig bőjtöltök, ne legyen komor a nézéstek, mint a képmutatóké, a kik eltorzítják arczukat, hogy lássák az emberek, hogy ők bőjtölnek. Bizony mondon néktek, elvették jutalmukat. "
        },
        {
            "chapter": 6,
            "verse": 17,
            "name": "Matthew 6:17",
            "text": "Te pedig mikor bőjtölsz, kend meg a te fejedet, és a te orczádat mosd meg; "
        },
        {
            "chapter": 6,
            "verse": 18,
            "name": "Matthew 6:18",
            "text": "Hogy ne az emberek lássák bőjtölésedet, hanem a te Atyád, a ki titkon van; és a te Atyád, a ki titkon néz, megfizet néked nyilván.  "
        },
        {
            "chapter": 6,
            "verse": 19,
            "name": "Matthew 6:19",
            "text": " Ne gyűjtsetek magatoknak kincseket a földön, hol a rozsda és a moly megemészti, és a hol a tolvajok kiássák és ellopják; "
        },
        {
            "chapter": 6,
            "verse": 20,
            "name": "Matthew 6:20",
            "text": "Hanem gyűjtsetek magatoknak kincseket mennyben, a hol sem a rozsda, sem a moly meg nem emészti, és a hol a tolvajok ki nem ássák, sem el nem lopják. "
        },
        {
            "chapter": 6,
            "verse": 21,
            "name": "Matthew 6:21",
            "text": "Mert a hol van a ti kincsetek, ott van a ti szívetek is. "
        },
        {
            "chapter": 6,
            "verse": 22,
            "name": "Matthew 6:22",
            "text": "A test lámpása a szem. Ha azért a te szemed tiszta, a te egész tested világos lesz. "
        },
        {
            "chapter": 6,
            "verse": 23,
            "name": "Matthew 6:23",
            "text": "Ha pedig a te szemed gonosz, a te egész tested sötét lesz. Ha azért a benned lévő világosság sötétség: mekkora akkor a sötétség?! "
        },
        {
            "chapter": 6,
            "verse": 24,
            "name": "Matthew 6:24",
            "text": "Senki sem szolgálhat két úrnak. Mert vagy az egyiket gyűlöli és a másikat szereti; vagy az egyikhez ragaszkodik és a másikat megveti. Nem szolgálhattok Istennek és a Mammonnak. "
        },
        {
            "chapter": 6,
            "verse": 25,
            "name": "Matthew 6:25",
            "text": "Azért azt mondom néktek: Ne aggodalmaskodjatok a ti éltetek felől, mit egyetek és mit igyatok; sem a ti testetek felől, mibe öltözködjetek. Avagy nem több-é az élet hogynem az eledel, és a test hogynem az öltözet? "
        },
        {
            "chapter": 6,
            "verse": 26,
            "name": "Matthew 6:26",
            "text": "Tekintsetek az égi madarakra, hogy nem vetnek, nem aratnak, sem csűrbe nem takarnak; és a ti mennyei Atyátok eltartja azokat. Nem sokkal különbek vagytok-é azoknál? "
        },
        {
            "chapter": 6,
            "verse": 27,
            "name": "Matthew 6:27",
            "text": "Kicsoda pedig az közületek, a ki aggodalmaskodásával megnövelheti termetét egy araszszal? "
        },
        {
            "chapter": 6,
            "verse": 28,
            "name": "Matthew 6:28",
            "text": "Az öltözet felől is mit aggodalmaskodtok? Vegyétek eszetekbe a mező liliomait, mi módon növekednek: nem munkálkodnak, és nem fonnak; "
        },
        {
            "chapter": 6,
            "verse": 29,
            "name": "Matthew 6:29",
            "text": "De mondom néktek, hogy Salamon minden dicsőségében sem öltözködött úgy, mint ezek közül egy. "
        },
        {
            "chapter": 6,
            "verse": 30,
            "name": "Matthew 6:30",
            "text": "Ha pedig a mezőnek füvét, a mely ma van, és holnap kemenczébe vettetik, így ruházza az Isten; nem sokkal inkább-é titeket, ti kicsinyhitűek? "
        },
        {
            "chapter": 6,
            "verse": 31,
            "name": "Matthew 6:31",
            "text": "Ne aggodalmaskodjatok tehát, és ne mondjátok: Mit együnk? vagy: Mit igyunk? vagy: Mivel ruházkodjunk?"
        },
        {
            "chapter": 6,
            "verse": 32,
            "name": "Matthew 6:32",
            "text": "Mert mind ezeket a pogányok kérdezik. Mert jól tudja a ti mennyei Atyátok, hogy mind ezekre szükségetek van. "
        },
        {
            "chapter": 6,
            "verse": 33,
            "name": "Matthew 6:33",
            "text": "Hanem keressétek először Istennek országát, és az ő igazságát; és ezek mind megadatnak néktek. "
        },
        {
            "chapter": 6,
            "verse": 34,
            "name": "Matthew 6:34",
            "text": "Ne aggodalmaskodjatok tehát a holnap felől; mert a holnap majd aggodalmaskodik a maga dolgai felől. Elég minden napnak a maga baja.   "
        }
    ]
}