{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 40,
    "book_name": "Matthew",
    "chapter": 2,
    "name": "Matthew 2",
    "verses": [
        {
            "chapter": 2,
            "verse": 1,
            "name": "Matthew 2:1",
            "text": " A mikor pedig megszületik vala Jézus a júdeai Bethlehemben, Heródes király idejében, ímé napkeletről bölcsek jövének Jeruzsálembe, ezt mondván: "
        },
        {
            "chapter": 2,
            "verse": 2,
            "name": "Matthew 2:2",
            "text": "Hol van a zsidók királya, a ki megszületett? Mert láttuk az ő csillagát napkeleten, és azért jövénk, hogy tisztességet tegyünk néki. "
        },
        {
            "chapter": 2,
            "verse": 3,
            "name": "Matthew 2:3",
            "text": "Heródes király pedig ezt hallván, megháborodék, és vele együtt az egész Jeruzsálem. "
        },
        {
            "chapter": 2,
            "verse": 4,
            "name": "Matthew 2:4",
            "text": "És egybegyűjtve minden főpapot és a nép írástudóit, tudakozódik vala tőlük, hol kell a Krisztusnak megszületnie? "
        },
        {
            "chapter": 2,
            "verse": 5,
            "name": "Matthew 2:5",
            "text": "Azok pedig mondának néki: A júdeai Bethlehemben; mert így írta vala meg a próféta: "
        },
        {
            "chapter": 2,
            "verse": 6,
            "name": "Matthew 2:6",
            "text": "És te Bethlehem, Júdának földje, semmiképen sem vagy legkisebb Júda fejedelmi városai között: mert belőled származik a fejedelem, a ki legeltetni fogja az én népemet, az Izráelt. "
        },
        {
            "chapter": 2,
            "verse": 7,
            "name": "Matthew 2:7",
            "text": "Ekkor Heródes titkon hivatván a bölcseket, szorgalmatosan megtudakolá tőlük a csillag megjelenésének idejét. "
        },
        {
            "chapter": 2,
            "verse": 8,
            "name": "Matthew 2:8",
            "text": "És elküldvén őket Bethlehembe, monda nékik: Elmenvén, szorgalmatosan kérdezősködjetek a gyermek felől, mihelyt pedig megtaláljátok, adjátok tudtomra, hogy én is elmenjek és tisztességet tegyek néki. "
        },
        {
            "chapter": 2,
            "verse": 9,
            "name": "Matthew 2:9",
            "text": "Ők pedig a király beszédét meghallván, elindulának. És ímé a csillag, a melyet napkeleten láttak, előttük megy vala mind addig, a míg odaérvén, megálla a hely fölött, a hol a gyermek vala. "
        },
        {
            "chapter": 2,
            "verse": 10,
            "name": "Matthew 2:10",
            "text": "És mikor meglátták a csillagot, igen nagy örömmel örvendezének. "
        },
        {
            "chapter": 2,
            "verse": 11,
            "name": "Matthew 2:11",
            "text": "És bemenvén a házba, ott találák a gyermeket anyjával, Máriával; és leborulván, tisztességet tőnek néki; és kincseiket kitárván, ajándékokat adának néki: aranyat, tömjént és mirhát. "
        },
        {
            "chapter": 2,
            "verse": 12,
            "name": "Matthew 2:12",
            "text": "És mivel álomban meginttettek, hogy Heródeshez vissza ne menjenek, más úton térének vissza hazájokba.  "
        },
        {
            "chapter": 2,
            "verse": 13,
            "name": "Matthew 2:13",
            "text": " Mikor pedig azok visszatérnek vala, ímé megjelenék az Úrnak angyala Józsefnek álomban, és monda: Kelj fel, vedd a gyermeket és annak anyját, és fuss Égyiptomba, és maradj ott, a míg én mondom néked; mert Heródes halálra fogja keresni a gyermeket. "
        },
        {
            "chapter": 2,
            "verse": 14,
            "name": "Matthew 2:14",
            "text": "Ő pedig fölkelvén, vevé a gyermeket és annak anyját éjjel, és Égyiptomba távozék. "
        },
        {
            "chapter": 2,
            "verse": 15,
            "name": "Matthew 2:15",
            "text": "És ott vala egész a Heródes haláláig, hogy beteljesedjék, a mit az Úr mondott a próféta által, a ki így szólt: Égyiptomból hívtam ki az én fiamat.  "
        },
        {
            "chapter": 2,
            "verse": 16,
            "name": "Matthew 2:16",
            "text": " Ekkor Heródes látván, hogy a bölcsek megcsúfolták őt, szerfölött felháborodék, és kiküldvén, megölete Bethlehemben és annak egész környékén minden gyermeket, két esztendőstől és azon alól, az idő szerint, a melyet szorgalmasan tudakolt a bölcsektől. "
        },
        {
            "chapter": 2,
            "verse": 17,
            "name": "Matthew 2:17",
            "text": "Ekkor teljesedék be, a mit Jeremiás próféta mondott, a midőn így szólt: "
        },
        {
            "chapter": 2,
            "verse": 18,
            "name": "Matthew 2:18",
            "text": "Szó hallatszott Rámában: Sírás-rívás és sok keserves jajgatás. Rákhel siratta az ő fiait és nem akart megvigasztaltatni, mert nincsenek.  "
        },
        {
            "chapter": 2,
            "verse": 19,
            "name": "Matthew 2:19",
            "text": " Mikor pedig Heródes meghalt, ímé az Úrnak angyala megjelenék álomban Józsefnek Égyiptomban. "
        },
        {
            "chapter": 2,
            "verse": 20,
            "name": "Matthew 2:20",
            "text": "Mondván: Kelj fel, vedd a gyermeket és annak anyját, és eredj az Izráel földére; mert meghaltak, a kik a gyermeket halálra keresik vala. "
        },
        {
            "chapter": 2,
            "verse": 21,
            "name": "Matthew 2:21",
            "text": "Ő pedig felkelvén, magához vevé a gyermeket és annak anyját, és elméne Izráel földére. "
        },
        {
            "chapter": 2,
            "verse": 22,
            "name": "Matthew 2:22",
            "text": "Mikor pedig hallá, hogy Júdeában Arkhelaus uralkodik, Heródesnek, az ő atyjának helyén, nem mert vala oda menni, hanem minthogy álomban meginteték, Galilea vidékeire tére. "
        },
        {
            "chapter": 2,
            "verse": 23,
            "name": "Matthew 2:23",
            "text": "És oda jutván, lakozék Názáret nevű városban, hogy beteljesedjék, a mit a próféták mondottak, hogy názáretinek fog neveztetni.   "
        }
    ]
}