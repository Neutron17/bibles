{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 6,
    "book_name": "Joshua",
    "chapter": 9,
    "name": "Joshua 9",
    "verses": [
        {
            "chapter": 9,
            "verse": 1,
            "name": "Joshua 9:1",
            "text": " Lőn pedig, hogy mikor ezt meghallották mind ama királyok, a kik a Jordánon túl a hegyeken és síkon és a nagy tengernek egész partja-mentén valának a Libánon ellenében: a Khittheus, az Emoreus, a Kananeus, a Perizeus, a Khivveus és a Jebuzeus: "
        },
        {
            "chapter": 9,
            "verse": 2,
            "name": "Joshua 9:2",
            "text": "Egybegyülekezének, hogy megvívjanak Józsuéval és Izráellel egy akarattal. "
        },
        {
            "chapter": 9,
            "verse": 3,
            "name": "Joshua 9:3",
            "text": "De meghallák Gibeon lakosai is, a mit Józsué Jérikhóval és Aival cselekedett vala. "
        },
        {
            "chapter": 9,
            "verse": 4,
            "name": "Joshua 9:4",
            "text": "És ők is ravaszul cselekedének. Elmenének ugyanis és követekül adák ki magokat. Szerzének azért szamaraikra ócska zsákokat, és ócska, megrepedezett és összekötözött boros tömlőket;"
        },
        {
            "chapter": 9,
            "verse": 5,
            "name": "Joshua 9:5",
            "text": "És ócska, megfoltozott sarukat lábaikra, és ócska ruhákat magokra; az útravaló kenyerök is mind száraz és penészes vala."
        },
        {
            "chapter": 9,
            "verse": 6,
            "name": "Joshua 9:6",
            "text": "Így menének el Józsuéhoz a táborba Gilgálba, és mondának néki, és Izráel férfiainak: Messze földről jöttünk, most azért kössetek frigyet mi velünk."
        },
        {
            "chapter": 9,
            "verse": 7,
            "name": "Joshua 9:7",
            "text": "Izráel férfiai pedig mondának a Khivveusnak: Hátha közöttem lakol te; hogyan kössek azért frigyet te veled? "
        },
        {
            "chapter": 9,
            "verse": 8,
            "name": "Joshua 9:8",
            "text": "Azok pedig mondának Józsuénak: Szolgáid vagyunk mi! És monda nékik Józsué: Kik vagytok, és honnan jöttetek?"
        },
        {
            "chapter": 9,
            "verse": 9,
            "name": "Joshua 9:9",
            "text": "És mondának néki: Igen messze földről jöttek a te szolgáid, az Úrnak, a te Istenednek nevéért, mert hallottuk az ő hírét és mindazt, a mit Égyiptomban cselekedett;"
        },
        {
            "chapter": 9,
            "verse": 10,
            "name": "Joshua 9:10",
            "text": "Mindazt is, a mit cselekedett az Emoreusok két királyával, a kik valának túl a Jordánon, Szíhonnal, Hesbon királyával és Óggal, Básán királyával, a ki Astarótban vala. "
        },
        {
            "chapter": 9,
            "verse": 11,
            "name": "Joshua 9:11",
            "text": "Ezért szólának nékünk a mi véneink és földünk lakosai is mind, mondván: szerezzetek magatoknak eledelt az útra, és menjetek eléjök, és mondjátok nékik: Szolgáitok vagyunk mi, most azért kössetek frigyet mi velünk!"
        },
        {
            "chapter": 9,
            "verse": 12,
            "name": "Joshua 9:12",
            "text": "Ez a mi kenyerünk meleg volt, a mikor eleségül elhoztuk a mi házainkból elindulván, hogy hozzátok jőjjünk; most ímé, száraz és penészes lett."
        },
        {
            "chapter": 9,
            "verse": 13,
            "name": "Joshua 9:13",
            "text": "Ezek a boros tömlők is, a melyeket új korukban töltöttünk vala meg, íme, de megszakadoztak; e mi ruháink és saruink pedig megavultak az útnak igen hosszú volta miatt!"
        },
        {
            "chapter": 9,
            "verse": 14,
            "name": "Joshua 9:14",
            "text": "És vőnek a férfiak azoknak eledeléből, az Úr tanácsát pedig nem kérték vala."
        },
        {
            "chapter": 9,
            "verse": 15,
            "name": "Joshua 9:15",
            "text": "És békességesen bánt velök Józsué, és frigyet köte velök, hogy életben hagyja őket, a gyülekezet fejedelmei pedig megesküdének nékik. "
        },
        {
            "chapter": 9,
            "verse": 16,
            "name": "Joshua 9:16",
            "text": "De harmadnap múlva azután, hogy frigyet kötöttek vala velök, meghallják, hogy közel valók azok hozzájok, sőt közöttök lakoznak azok."
        },
        {
            "chapter": 9,
            "verse": 17,
            "name": "Joshua 9:17",
            "text": "Elindulának azért Izráel fiai, és eljutának azoknak városaihoz harmadnapon. Városaik pedig valának: Gibeon, Kefira, Beéróth és Kirjáth-Jeárim."
        },
        {
            "chapter": 9,
            "verse": 18,
            "name": "Joshua 9:18",
            "text": "De nem bánták őket Izráel fiai, mivelhogy megesküdtek vala nékik a gyülekezet főemberei az Úrra, Izráel Istenére, és zúgolódék az egész gyülekezet a főemberek ellen."
        },
        {
            "chapter": 9,
            "verse": 19,
            "name": "Joshua 9:19",
            "text": "Mondának azért mind a főemberek az egész gyülekezetnek: Mi megesküdtünk nékik az Úrra, Izráel Istenére, most hát nem bánthatjuk őket. "
        },
        {
            "chapter": 9,
            "verse": 20,
            "name": "Joshua 9:20",
            "text": "Ezt cselekedjük velök, hogy életben hagyjuk őket, és így nem lesz harag ellenünk az esküvésért, a melylyel megesküdtünk nékik. "
        },
        {
            "chapter": 9,
            "verse": 21,
            "name": "Joshua 9:21",
            "text": "Mondának azért a főemberek nékik: Ám éljenek! És lőnek favágóivá és vízhordozóivá az egész gyülekezetnek, a mint szólottak vala nékik a főemberek."
        },
        {
            "chapter": 9,
            "verse": 22,
            "name": "Joshua 9:22",
            "text": "Hívatá ugyanis őket Józsué, és szóla nékik, mondván: Miért csaltatok meg minket, ezt mondván: Igen messziről valók vagyunk mi tőletek, holott ti közöttünk laktok?"
        },
        {
            "chapter": 9,
            "verse": 23,
            "name": "Joshua 9:23",
            "text": "Most azért átkozottak legyetek, és ne fogyjon ki közületek a szolga, a favágó és vízhordó az én Istenemnek házába."
        },
        {
            "chapter": 9,
            "verse": 24,
            "name": "Joshua 9:24",
            "text": "Azok pedig felelének Józsuénak, és mondának: Mivelhogy nyilván tudtokra esett a te szolgáidnak az, a mit az Úr, a ti Istenetek parancsolt vala Mózesnek, az ő szolgájának, hogy néktek adja ezt az egész földet, és hogy kiirtja előletek a földnek minden lakosát: igen féltettük tőletek a mi életünket, ezért cselekedtük ezt a dolgot. "
        },
        {
            "chapter": 9,
            "verse": 25,
            "name": "Joshua 9:25",
            "text": "És most ímé, a te kezedben vagyunk, a mint cselekedni jónak és igaznak tetszik előtted, úgy cselekedjél mivelünk!"
        },
        {
            "chapter": 9,
            "verse": 26,
            "name": "Joshua 9:26",
            "text": "És úgy cselekedék velök, és kiszabadítá őket Izráel fiainak kezéből, és nem ölék meg őket."
        },
        {
            "chapter": 9,
            "verse": 27,
            "name": "Joshua 9:27",
            "text": "És tevé őket Józsué azon a napon favágókká és vízhordókká a gyülekezethez és az Úr oltárához, mind e napig, azon a helyen, a melyet választánd.   "
        }
    ]
}