{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 6,
    "book_name": "Joshua",
    "chapter": 14,
    "name": "Joshua 14",
    "verses": [
        {
            "chapter": 14,
            "verse": 1,
            "name": "Joshua 14:1",
            "text": " Ezek pedig azok, a miket örökségül vőnek el Izráel fiai a Kanaán földén, a miket örökségül adtak nékik Eleázár, a pap, Józsué, a Nún fia és az atyai fejedelmek, a kik valának Izráel fiainak nemzetségei felett; "
        },
        {
            "chapter": 14,
            "verse": 2,
            "name": "Joshua 14:2",
            "text": "Sorsvetés által való örökségökül, (a mint megparancsolta vala az Úr Mózes által) a kilencz nemzetségnek és a félnemzetségnek: "
        },
        {
            "chapter": 14,
            "verse": 3,
            "name": "Joshua 14:3",
            "text": "Mert két nemzetségnek és fél nemzetségnek a Jordánon túl adott vala Mózes örökséget, a Lévitáknak pedig nem adott vala örökséget ő közöttök."
        },
        {
            "chapter": 14,
            "verse": 4,
            "name": "Joshua 14:4",
            "text": "Mert a József fiai két nemzetség voltak: Manassé és Efraim; a Lévitáknak pedig nem adtak osztályrészt a földből, hanem csak városokat lakásul és az azokhoz való legelőket barmaik és marháik számára."
        },
        {
            "chapter": 14,
            "verse": 5,
            "name": "Joshua 14:5",
            "text": "A mint megparancsolta vala az Úr Mózesnek, úgy cselekedének az Izráel fiai, és úgy oszták fel a földet.  "
        },
        {
            "chapter": 14,
            "verse": 6,
            "name": "Joshua 14:6",
            "text": " Hozzámenének pedig Józsuéhoz Júdának fiai Gilgálba és monda néki a Kenizeus Káleb, Jefunné fia: Te tudod azt a dolgot, a melyet beszélt vala az Úr Mózesnek, az Isten emberének én felőlem és te felőled Kádes-Barneában. "
        },
        {
            "chapter": 14,
            "verse": 7,
            "name": "Joshua 14:7",
            "text": "Negyven esztendős valék én, mikor elküldött engem Mózes az Úrnak szolgája Kádes-Barneából, hogy kikémleljem a földet, és úgy hoztam néki hírt, a mint az én szívemben vala. "
        },
        {
            "chapter": 14,
            "verse": 8,
            "name": "Joshua 14:8",
            "text": "Atyámfiai pedig, a kik feljöttek vala velem, elrémítették a népnek szívét, de én tökéletesen követtem az Urat, az én Istenemet. "
        },
        {
            "chapter": 14,
            "verse": 9,
            "name": "Joshua 14:9",
            "text": "És megesküvék Mózes azon a napon, mondván: Bizony a föld, a melyet megtapodott a te lábad, tiéd lesz örökségül, és a te fiaidé mind örökké, mivelhogy tökéletesen követted az Urat, az én Istenemet. "
        },
        {
            "chapter": 14,
            "verse": 10,
            "name": "Joshua 14:10",
            "text": "Most pedig, ímé megtartott engem az Úr életben, a mint szólott vala; most negyvenöt esztendeje, a mióta szólott vala az Úr e dologról Mózesnek, a mi alatt Izráel a pusztában bolyongott vala; és most ímé, nyolczvanöt esztendős vagyok!"
        },
        {
            "chapter": 14,
            "verse": 11,
            "name": "Joshua 14:11",
            "text": "Még ma is olyan erős vagyok, a milyen azon a napon voltam, a mikor elküldött engem Mózes; a milyen akkor volt az én erőm, most is olyan az én erőm a harczoláshoz és járásra-kelésre. "
        },
        {
            "chapter": 14,
            "verse": 12,
            "name": "Joshua 14:12",
            "text": "Most azért add nékem ezt a hegyet, a melyről szólt vala az Úr azon a napon; mert magad is hallottad azon a napon, hogy Anákok vannak ott, és nagy, erősített városok; hátha velem lesz az Úr, és kiűzöm őket, a mint megmondotta az Úr. "
        },
        {
            "chapter": 14,
            "verse": 13,
            "name": "Joshua 14:13",
            "text": "És megáldá őt Józsué, és odaadá Hebront Kálebnek, a Jefunné fiának örökségül. "
        },
        {
            "chapter": 14,
            "verse": 14,
            "name": "Joshua 14:14",
            "text": "Azért lőn Hebron a Kenizeus Kálebé, a Jefunné fiáé, örökségül mind e mai napig, a miért hogy tökéletesen követte vala az Urat, Izráelnek Istenét."
        },
        {
            "chapter": 14,
            "verse": 15,
            "name": "Joshua 14:15",
            "text": "A Hebron neve pedig annakelőtte Kirjáth-Arba volt; a ki a legnagyobb ember volt az Anákok között. A föld pedig megnyugodott a harcztól.   "
        }
    ]
}