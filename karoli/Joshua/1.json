{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 6,
    "book_name": "Joshua",
    "chapter": 1,
    "name": "Joshua 1",
    "verses": [
        {
            "chapter": 1,
            "verse": 1,
            "name": "Joshua 1:1",
            "text": " És lőn Mózesnek, az Úr szolgájának halála után, szóla az Úr Józsuénak, a Nún fiának, Mózes szolgájának, mondván: "
        },
        {
            "chapter": 1,
            "verse": 2,
            "name": "Joshua 1:2",
            "text": "Mózes, az én szolgám meghalt; most azért kelj fel, menj át ezen a Jordánon, te és mind ez a nép arra a földre, a melyet én adok nékik, az Izráel fiainak. "
        },
        {
            "chapter": 1,
            "verse": 3,
            "name": "Joshua 1:3",
            "text": "Minden helyet, a melyet talpatok érint, néktek adtam, a miképen szólottam Mózesnek. "
        },
        {
            "chapter": 1,
            "verse": 4,
            "name": "Joshua 1:4",
            "text": "A pusztától és a Libánontól fogva a nagy folyóvízig, az Eufrates folyóvízig, a Khitteusoknak egész földe és a nagy tengerig napnyugat felé lesz a ti határotok. "
        },
        {
            "chapter": 1,
            "verse": 5,
            "name": "Joshua 1:5",
            "text": "Meg nem áll senki előtted életednek minden idejében; a miképen Mózessel vele voltam, teveled is veled leszek; el nem hagylak téged, sem el nem maradok tőled. "
        },
        {
            "chapter": 1,
            "verse": 6,
            "name": "Joshua 1:6",
            "text": "Légy bátor és erős, mert te teszed majd e népet annak a földnek örökösévé, a mely felől megesküdtem az ő atyáiknak, hogy nékik adom azt. "
        },
        {
            "chapter": 1,
            "verse": 7,
            "name": "Joshua 1:7",
            "text": "Csak légy bátor és igen erős, hogy vigyázz és mindent ama törvény szerint cselekedjél, a melyet Mózes, az én szolgám szabott elődbe; attól se jobbra, se balra ne hajolj, hogy jó szerencsés lehess mindenben, a miben jársz! "
        },
        {
            "chapter": 1,
            "verse": 8,
            "name": "Joshua 1:8",
            "text": "El ne távozzék e törvénynek könyve a te szádtól, hanem gondolkodjál arról éjjel és nappal, hogy vigyázz és mindent úgy cselekedjél, a mint írva van abban, mert akkor leszel jó szerencsés a te utaidon és akkor boldogulsz. "
        },
        {
            "chapter": 1,
            "verse": 9,
            "name": "Joshua 1:9",
            "text": "Avagy nem parancsoltam-é meg néked: légy bátor és erős? Ne félj, és ne rettegj, mert veled lesz az Úr, a te Istened mindenben, a miben jársz.  "
        },
        {
            "chapter": 1,
            "verse": 10,
            "name": "Joshua 1:10",
            "text": " Parancsola azért Józsué a nép előljáróinak, mondván:"
        },
        {
            "chapter": 1,
            "verse": 11,
            "name": "Joshua 1:11",
            "text": "Menjetek által a táboron, és parancsoljátok meg a népnek, mondván: Készítsetek magatoknak útravalót, mert harmadnap mulva átmentek ti ezen a Jordánon, hogy bemenjetek és bírjátok azt a földet, a melyet az Úr, a ti Istenetek ád néktek birtokul."
        },
        {
            "chapter": 1,
            "verse": 12,
            "name": "Joshua 1:12",
            "text": "A Rúben és Gád nemzetségének pedig, és a Manassé nemzetség felének szóla Józsué, mondván:"
        },
        {
            "chapter": 1,
            "verse": 13,
            "name": "Joshua 1:13",
            "text": "Emlékezzetek meg a dologról, a mit megparancsolt néktek Mózes, az Úrnak szolgája, mondván: Az Úr, a ti Istenetek megnyugtatott titeket, és néktek adta ezt a földet. "
        },
        {
            "chapter": 1,
            "verse": 14,
            "name": "Joshua 1:14",
            "text": "Feleségeitek, gyermekeitek és barmaitok maradjanak e földön, a melyet adott néktek Mózes a Jordánon túl; ti pedig fegyveres kézzel menjetek át atyátokfiai előtt, mindnyájan, a kik közületek erős vitézek, és segéljétek meg őket; "
        },
        {
            "chapter": 1,
            "verse": 15,
            "name": "Joshua 1:15",
            "text": "A míg megnyugosztja az Úr a ti atyátokfiait is, mint titeket, és bírják ők is a földet, a melyet az Úr, a ti Istenetek ád nékik: akkor aztán térjetek vissza a ti örökségtek földére és bírjátok azt, a melyet Mózes, az Úr szolgája adott néktek a Jordánon túl, napkelet felől."
        },
        {
            "chapter": 1,
            "verse": 16,
            "name": "Joshua 1:16",
            "text": "Azok pedig felelének Józsuénak, mondván: Mindent megcselekszünk, a mit parancsoltál nékünk, és a hová küldesz minket, oda megyünk. "
        },
        {
            "chapter": 1,
            "verse": 17,
            "name": "Joshua 1:17",
            "text": "A mint Mózesre hallgattunk, épen úgy hallgatunk majd te reád, csak legyen veled az Úr, a te Istened, a miképen vele volt Mózessel. "
        },
        {
            "chapter": 1,
            "verse": 18,
            "name": "Joshua 1:18",
            "text": "Mindenki, a ki ellene szegül a te szódnak, és nem hallgat a te beszédedre mindabban, a mit parancsolsz néki, megölettessék. Csak bátor légy és erős!  "
        }
    ]
}