{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 6,
    "book_name": "Joshua",
    "chapter": 7,
    "name": "Joshua 7",
    "verses": [
        {
            "chapter": 7,
            "verse": 1,
            "name": "Joshua 7:1",
            "text": " De az Izráel fiai hűtlenül bántak vala a teljesen Istennek szentelt dolgokkal, mert elvőn a teljesen Istennek szentelt dolgokból Ákán, Kárminak fia (ki a Zabdi fia, ki a Zéra fia a Júda nemzetségéből); felgerjede azért az Úrnak haragja Izráel fiai ellen. "
        },
        {
            "chapter": 7,
            "verse": 2,
            "name": "Joshua 7:2",
            "text": "Külde ugyanis Józsué férfiakat Jérikhóból, Aiba, a mely Bethaven mellett van, Bétheltől napkelet felé, és szóla nékik, mondván: Menjetek fel és kémleljétek ki azt a földet. És felmenének a férfiak és kikémlelék Ait. "
        },
        {
            "chapter": 7,
            "verse": 3,
            "name": "Joshua 7:3",
            "text": "Majd visszatérének Józsuéhoz, és mondának néki: Ne menjen fel az egész nép; mintegy kétezer férfi, vagy mintegy háromezer férfi menjen fel, és megverik Ait. Ne fáraszd oda az egész népet, hiszen kevesen vannak azok!"
        },
        {
            "chapter": 7,
            "verse": 4,
            "name": "Joshua 7:4",
            "text": "Felméne azért oda a népből mintegy háromezer férfi; de elfutának Ai férfiai elől."
        },
        {
            "chapter": 7,
            "verse": 5,
            "name": "Joshua 7:5",
            "text": "És megölének közülök Ai férfiai mintegy harminczhat férfit, és üldözék őket a kaputól kezdve egész Sébarimig, és levágták őket a lejtőn. Azért megolvada a népnek szíve, és lőn olyanná, mint a víz. "
        },
        {
            "chapter": 7,
            "verse": 6,
            "name": "Joshua 7:6",
            "text": "Józsué pedig megszaggatá az ő ruháit, és földre borula arczczal az Úrnak ládája előtt mind estvéig, ő és Izráel vénei, és port hintének a fejökre. "
        },
        {
            "chapter": 7,
            "verse": 7,
            "name": "Joshua 7:7",
            "text": "És monda Józsué: Ah Uram Istenem! Miért is hozád által ezt a népet a Jordánon, hogyha az Emoreus kezébe adsz minket, hogy elveszítsen? Vajha úgy akartuk volna, hogy maradtunk volna túl a Jordánon!"
        },
        {
            "chapter": 7,
            "verse": 8,
            "name": "Joshua 7:8",
            "text": "Óh Uram! mit mondjak, miután meghátrált Izráel az ő ellenségei előtt!"
        },
        {
            "chapter": 7,
            "verse": 9,
            "name": "Joshua 7:9",
            "text": "Ha meghallják a Kananeusok és e földnek minden lakói, és ellenünk fordulnak, és kiirtják nevünket e földről: mit cselekszel majd a te nagy nevedért? "
        },
        {
            "chapter": 7,
            "verse": 10,
            "name": "Joshua 7:10",
            "text": "És monda az Úr Józsuénak: Kelj fel! Miért is borulsz te arczra?"
        },
        {
            "chapter": 7,
            "verse": 11,
            "name": "Joshua 7:11",
            "text": "Vétkezett Izráel, és általhágták szövetségemet is, a melyet rendeltem nékik, mert elvettek a teljesen nékem szentelt dolgokból is, és loptak is és hazudtak is, és edényeik közé is dugdostak."
        },
        {
            "chapter": 7,
            "verse": 12,
            "name": "Joshua 7:12",
            "text": "Ezért nem bírtak megállni Izráel fiai az ő ellenségeik előtt, hátat fordítottak ellenségeiknek, mert átkozottakká lettek. Nem leszek többé veletek, ha ki nem vesztitek magatok közül azt a nékem szentelt dolgot."
        },
        {
            "chapter": 7,
            "verse": 13,
            "name": "Joshua 7:13",
            "text": "Kelj fel, és tisztítsd meg a népet, és mondjad: Tisztítsátok meg magatokat holnapra, mert ezt mondá az Úr, Izráelnek Istene: Istennek szentelt dolog van közötted, Izráel! Nem állhatsz meg a te ellenségeid előtt, míg el nem távolítjátok közületek az Istennek szentelt dolgot. "
        },
        {
            "chapter": 7,
            "verse": 14,
            "name": "Joshua 7:14",
            "text": "Azért jőjjetek elő reggel nemzetségeitek szerint; a nemzetség pedig, a melyet bűnösnek jelent az Úr, jőjjön elő családonként; a család pedig, a melyet bűnösnek jelent az Úr, jőjjön elő házanként, a ház pedig, a melyet bűnösnek jelent az Úr, jőjjön elő férfianként. "
        },
        {
            "chapter": 7,
            "verse": 15,
            "name": "Joshua 7:15",
            "text": "És lészen, hogy a ki az Istennek szentelt dologban bűnösnek találtatik, tűzzel égettessék meg, ő és mindene, a mije van, mivelhogy megszegte az Úrnak szövetségét, és mivel alávaló dolgot cselekedett Izráelben. "
        },
        {
            "chapter": 7,
            "verse": 16,
            "name": "Joshua 7:16",
            "text": "Felkele azért Józsué és jó reggel előállítá Izráelt az ő nemzetségei szerint, és bűnösnek jelenteték a Júda nemzetsége. "
        },
        {
            "chapter": 7,
            "verse": 17,
            "name": "Joshua 7:17",
            "text": "Ekkor előállítá a Júda családjait, és bűnösnek jelenteték a Zéra családja; azután előállítá a Zéra családját férfianként, és bűnösnek jelenteték a Zabdi háza. "
        },
        {
            "chapter": 7,
            "verse": 18,
            "name": "Joshua 7:18",
            "text": "És előállítá az ő házát férfianként, és bűnösnek találtaték Ákán, Kárminak fia, a ki Zabdi fia, a ki a Júda nemzetségéből való Zérának fia."
        },
        {
            "chapter": 7,
            "verse": 19,
            "name": "Joshua 7:19",
            "text": "Monda azért Józsué Ákánnak: Fiam, adj dicsőséget, kérlek, az Úrnak, Izráel Istenének, és tégy néki vallást, és add tudtomra, kérlek, nékem, mit cselekedtél, és el ne titkoljad tőlem! "
        },
        {
            "chapter": 7,
            "verse": 20,
            "name": "Joshua 7:20",
            "text": "Ákán pedig felele Józsuénak, és monda: Bizony én vétkeztem az Úr ellen, Izráel Istene ellen, és ezt s ezt cselekedtem!"
        },
        {
            "chapter": 7,
            "verse": 21,
            "name": "Joshua 7:21",
            "text": "Láték ugyanis a zsákmány közt egy jó babiloni köntöst, kétszáz siklus ezüstöt és egy arany vesszőt, a melynek súlya ötven siklus vala, és megkivántam ezeket, és elvevém ezeket, és ímé elrejtve vannak a földben, a sátoromnak közepében, az ezüst pedig alatta van."
        },
        {
            "chapter": 7,
            "verse": 22,
            "name": "Joshua 7:22",
            "text": "Ekkor követeket külde Józsué s ezek a sátorba futának, és ímé, elrejtve vala az az ő sátorában, és az ezüst is alatta vala."
        },
        {
            "chapter": 7,
            "verse": 23,
            "name": "Joshua 7:23",
            "text": "Kivivék azért azokat a sátor közepéből, és vivék Józsuéhoz és Izráelnek minden fiához, és lerakák azokat az Úr előtt."
        },
        {
            "chapter": 7,
            "verse": 24,
            "name": "Joshua 7:24",
            "text": "Józsué pedig fogá Ákánt, a Zéra fiát, az ezüstöt, a köntöst és az aranyvesszőt, az ő fiait és leányait, az ő ökreit, szamarait és juhait, sátorát és mindent, a mije vala, és vele lévén az egész Izráel is, vivék azokat Akor völgyébe. "
        },
        {
            "chapter": 7,
            "verse": 25,
            "name": "Joshua 7:25",
            "text": "És monda Józsué: Miért rontottál meg minket? Rontson meg téged e napon az Úr! És elborítá őt egész Izráel kövekkel, és megégeték őket tűzzel, miután megkövezték vala őket."
        },
        {
            "chapter": 7,
            "verse": 26,
            "name": "Joshua 7:26",
            "text": "És nagy kőhalmot rakának feléje; megvan mind e napig. És megszűnék az Úr haragjának gerjedezése. Ezért nevezik ezt a helyet Akor völgyének mind e napig.   "
        }
    ]
}