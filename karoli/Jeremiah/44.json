{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 44,
    "name": "Jeremiah 44",
    "verses": [
        {
            "chapter": 44,
            "verse": 1,
            "name": "Jeremiah 44:1",
            "text": " Az a szó, a mely lőn Jeremiáshoz, minden Júdabeliek felől, a kik laknak vala Égyiptom földében, a kik laknak vala Migdolban, Táfnesben, Nófban és Pátrosz földében, mondván: "
        },
        {
            "chapter": 44,
            "verse": 2,
            "name": "Jeremiah 44:2",
            "text": "Ezt mondja a Seregek Ura, az Izráel Istene: Ti láttátok mindazt a veszedelmet, melyet ráhoztam volt Jeruzsálemre és Júdának minden városaira, és ímé, azok most pusztává lettek, és senki sem lakozik bennök. "
        },
        {
            "chapter": 44,
            "verse": 3,
            "name": "Jeremiah 44:3",
            "text": "Az ő gonoszságokért, a melyet cselekedtek, hogy felingereljenek engem, elmenvén, hogy áldozatot vigyenek és szolgáljanak az idegen isteneknek, a kiket ők nem ismernek vala, sem ti, sem a ti atyáitok. "
        },
        {
            "chapter": 44,
            "verse": 4,
            "name": "Jeremiah 44:4",
            "text": "És elküldöttem hozzátok minden szolgámat, a prófétákat, és pedig jó reggel küldém el, mondván: Kérlek, ne cselekedjétek ez útálatos dolgot, a mit gyűlölök."
        },
        {
            "chapter": 44,
            "verse": 5,
            "name": "Jeremiah 44:5",
            "text": "De nem hallgattak, és a fülöket sem hajtották arra, hogy megtérjenek az ő gonoszságokból, és idegen isteneknek ne áldozzanak. "
        },
        {
            "chapter": 44,
            "verse": 6,
            "name": "Jeremiah 44:6",
            "text": "Azért kiömlött az én bosszúm és az én haragom, és felgerjedt Júda városaiban és Jeruzsálem utczáin, és pusztasággá és sivataggá lőnek mind e napig. "
        },
        {
            "chapter": 44,
            "verse": 7,
            "name": "Jeremiah 44:7",
            "text": "Most azért ezt mondja az Úr, a Seregek Istene, az Izráel Istene: Miért szereztek nagy veszedelmet a ti lelketek ellen, hogy kipusztítsatok közületek férfit és asszonyt, gyermeket és csecsemőt Júda kebeléből, hogy magatoknak még csak maradékot se hagyjatok; "
        },
        {
            "chapter": 44,
            "verse": 8,
            "name": "Jeremiah 44:8",
            "text": "Ingerelvén engem a ti kezeitek alkotásaival, áldozván az idegen isteneknek Égyiptom földén, a melyre ti tartózkodni jöttetek be, hogy veszedelmet szerezzetek magatoknak, és hogy átokban és gyalázatban legyetek e földnek minden nemzeténél? "
        },
        {
            "chapter": 44,
            "verse": 9,
            "name": "Jeremiah 44:9",
            "text": "Vajjon elfelejtkeztetek-é a ti atyáitok gonoszságairól és a Júda királyainak gonoszságairól és az ő feleségeiknek gonoszságairól és a ti gonoszságaitokról, a ti feleségeiteknek gonoszságairól, a melyeket Júdának földén cselekedtetek és Jeruzsálemnek utczáin? "
        },
        {
            "chapter": 44,
            "verse": 10,
            "name": "Jeremiah 44:10",
            "text": "Nem alázták meg magokat mind e mai napig se, és nem féltek, sem az én törvényem szerint nem jártak, sem az én parancsolataim szerint, a melyeket előtökbe és a ti atyáitok elébe adtam."
        },
        {
            "chapter": 44,
            "verse": 11,
            "name": "Jeremiah 44:11",
            "text": "Azért ezt mondja a Seregek Ura, az Izráel Istene: Ímé, én ellenetek fordítom orczámat veszedelemre, és hogy az egész Júdát kipusztítsam. "
        },
        {
            "chapter": 44,
            "verse": 12,
            "name": "Jeremiah 44:12",
            "text": "És felveszem Júdának maradékát, a kik magok elé tűzték, hogy bemennek Égyiptom földére, hogy ott lakozzanak, és mindnyájan megemésztetnek Égyiptom földén, elesnek fegyver miatt, megemésztetnek éhség miatt, kicsinytől fogva nagyig: fegyver és éhség miatt halnak meg, és átokká, csudává, szidalommá és gyalázattá lesznek. "
        },
        {
            "chapter": 44,
            "verse": 13,
            "name": "Jeremiah 44:13",
            "text": "És megfenyítem azokat, a kik Égyiptom földében lakoznak, miképen megfenyítettem a Jeruzsálembelieket fegyverrel, éhséggel és döghalállal. "
        },
        {
            "chapter": 44,
            "verse": 14,
            "name": "Jeremiah 44:14",
            "text": "És a Júda maradékai közül, a kik ide jöttek, hogy Égyiptom földében tartózkodjanak, senki sem menekül és szabadul meg, hogy visszatérjen Júdának földébe, a hova lelkök hajtja őket, hogy oda visszatérjenek és ott lakozzanak; mert nem térnek vissza, hanem csak a kik menekülnek. "
        },
        {
            "chapter": 44,
            "verse": 15,
            "name": "Jeremiah 44:15",
            "text": "És felelének Jeremiásnak mindama férfiak, a kik tudják vala, hogy az ő feleségeik az idegen isteneknek áldozának, és mindazok az asszonyok, a kik ott állnak vala nagy tömegben, és az egész nép, a mely Égyiptom földén, Pátroszban lakozik vala, mondván: "
        },
        {
            "chapter": 44,
            "verse": 16,
            "name": "Jeremiah 44:16",
            "text": "Abban a dologban, a mi végett szóltál nékünk az Úr nevében, nem hallgatunk reád; "
        },
        {
            "chapter": 44,
            "verse": 17,
            "name": "Jeremiah 44:17",
            "text": "Hanem csak azt cselekeszszük, a mit mi a mi szánkkal fogadtunk, hogy füstölő áldozatot viszünk az ég királynéjának, és néki italáldozattal áldozunk, miképen cselekedtünk mi és a mi atyáink és a mi királyaink és a mi fejedelmeink Júda városaiban és Jeruzsálemnek utczáin, mert akkor beteltünk kenyérrel, és jó dolgunk volt, és semmi rosszat nem láttunk. "
        },
        {
            "chapter": 44,
            "verse": 18,
            "name": "Jeremiah 44:18",
            "text": "De a mióta nem áldozunk többé az ég királynéjának füstöléssel, és nem viszünk néki italáldozatot: mindenben szűkölködünk, és fegyver és éhség miatt emésztetünk. "
        },
        {
            "chapter": 44,
            "verse": 19,
            "name": "Jeremiah 44:19",
            "text": "És hogyha mi az ég királynéjának füstölve áldozunk és néki italáldozatot viszünk: vajjon a mi férjeink híre nélkül csinálunk-é néki béleseket, hogy őt tiszteljük, és néki itali áldozatot vigyünk? "
        },
        {
            "chapter": 44,
            "verse": 20,
            "name": "Jeremiah 44:20",
            "text": "Szóla azért Jeremiás az egész népnek, a férfiaknak és az asszonyoknak és az egész népnek, a kik e szót felelték néki, mondván: "
        },
        {
            "chapter": 44,
            "verse": 21,
            "name": "Jeremiah 44:21",
            "text": "Avagy a jó illatról, a melyet Júda városaiban és Jeruzsálem utczáin füstöltetek ti és a ti atyáitok, a ti királyaitok és a ti fejedelmeitek és a föld népe: nem arról emlékezett-é meg az Úr, és nem az jutott-é néki eszébe? "
        },
        {
            "chapter": 44,
            "verse": 22,
            "name": "Jeremiah 44:22",
            "text": "És nem szenvedhette tovább az Úr a ti cselekedeteitek gonoszságát, az útálatosságok miatt, a melyeket cselekedtetek, és pusztasággá lett a ti földetek és csudává és átokká, annyira, hogy senki sem lakja mind e napig,"
        },
        {
            "chapter": 44,
            "verse": 23,
            "name": "Jeremiah 44:23",
            "text": "A miatt, hogy füstölve áldoztatok, és vétkeztetek az Úr ellen, és nem hallgattatok az Úr szavára, és az ő törvénye és az ő parancsolatai és az ő tanúbizonyságai szerint nem jártatok, azért következett ti reátok ez a veszedelem mind e napig. "
        },
        {
            "chapter": 44,
            "verse": 24,
            "name": "Jeremiah 44:24",
            "text": "Monda továbbá Jeremiás az egész népnek és az összes asszonyoknak: Halljátok meg az Úr szavát mind, ti Júdabeliek, kik Égyiptom földén vagytok. "
        },
        {
            "chapter": 44,
            "verse": 25,
            "name": "Jeremiah 44:25",
            "text": "Ezt mondja a Seregek Ura, az Izráel Istene, mondván: Ti és a ti feleségeitek szóltatok a ti szájatokkal, és végbevittétek a ti kezeitekkel, mondván: Bizonyára teljesítjük a mi fogadásainkat, a melyeket fogadtunk az ég királynéjának, hogy füstölve áldozzunk, és néki italáldozatot vigyünk. Megerősítvén megerősítettétek a ti fogadásaitokat, és megcselekedvén megcselekedtétek a ti fogadásaitokat. "
        },
        {
            "chapter": 44,
            "verse": 26,
            "name": "Jeremiah 44:26",
            "text": "Azért halljátok meg az Úr szavát mind, ti Júdabeliek, a kik Égyiptom földében lakoztok: Ímé, én az én nagy nevemre megesküdtem, azt mondja az Úr, hogy egyetlen Júdabeli férfiú szája sem fogja az én nevemet kiejteni, mondván: Él az Úr Isten, egész Égyiptom földén!"
        },
        {
            "chapter": 44,
            "verse": 27,
            "name": "Jeremiah 44:27",
            "text": "Ímé, én vigyázok reájok az ő kárukra és nem javukra, és megemésztetik Júdának minden férfia, a kik Égyiptom földén vannak, fegyver miatt, éhség miatt, mígnem mind elfogynak. "
        },
        {
            "chapter": 44,
            "verse": 28,
            "name": "Jeremiah 44:28",
            "text": "De a kik a fegyvertől megszabadulnak, visszatérnek Égyiptom földéről Júdának földére, szám szerint kevesen, és mind megtudják Júdának maradékai, a kik bementek Égyiptom földébe, hogy ott tartózkodjanak: melyik szó teljesedik be, az enyém-é vagy az övék? "
        },
        {
            "chapter": 44,
            "verse": 29,
            "name": "Jeremiah 44:29",
            "text": "És ez lesz néktek a jel, azt mondja az Úr, hogy én meglátogatlak titeket ezen a helyen, hogy megtudjátok, hogy bizonyára megállanak az én beszédeim a reátok következendő veszedelem felől."
        },
        {
            "chapter": 44,
            "verse": 30,
            "name": "Jeremiah 44:30",
            "text": "Ezt mondja az Úr: Ímé, én odaadom Faraó Ofrát, Égyiptom királyát az ő ellenségeinek kezébe és az ő lelkét keresők kezébe, miképen odaadtam Sedékiást, a Júda királyát Nabukodonozornak, a babiloni királynak, az ő ellenségének és az ő lelkét keresőnek kezébe.  "
        }
    ]
}