{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 38,
    "name": "Jeremiah 38",
    "verses": [
        {
            "chapter": 38,
            "verse": 1,
            "name": "Jeremiah 38:1",
            "text": " De meghallá Safátiás Mattánnak fia, és Gedáliás Passúrnak fia, és Jukál a Selémiás fia, és Passúr a Melékiás fia a szókat, a melyeket szólott vala Jeremiás az egész népnek, mondván:"
        },
        {
            "chapter": 38,
            "verse": 2,
            "name": "Jeremiah 38:2",
            "text": "Ezt mondja az Úr: A ki megmarad e városban, meghal fegyver miatt, éhség miatt és döghalál miatt, a ki pedig kimegy a Káldeusokhoz, él, és az ő élete nyereség lesz néki és él. "
        },
        {
            "chapter": 38,
            "verse": 3,
            "name": "Jeremiah 38:3",
            "text": "Ezt mondja az Úr: Bizonynyal a babiloni király seregének kezébe adatik e város, és beveszi azt."
        },
        {
            "chapter": 38,
            "verse": 4,
            "name": "Jeremiah 38:4",
            "text": "És mondának a fejedelmek a királynak: Kérünk, ölettesd meg ezt az embert, mert megerőtleníti a vitézek kezeit, a kik megmaradtak a városban, és az egész nép kezeit, hogy efféle szókat szól nékik, mert ez az ember nem a nép megmaradására igyekszik, hanem veszedelmére. "
        },
        {
            "chapter": 38,
            "verse": 5,
            "name": "Jeremiah 38:5",
            "text": "És monda Sedékiás király: Ám a ti kezetekben van, mert a király semmit sem tehet ellenetekre."
        },
        {
            "chapter": 38,
            "verse": 6,
            "name": "Jeremiah 38:6",
            "text": "Azért elvivék Jeremiást, hogy bevessék Melkiásnak, a Hammélek fiának vermébe, a mely a tömlöcz pitvarában vala; és lebocsáták Jeremiást köteleken; a veremben pedig nem víz vala, hanem sár, és beesék Jeremiás a sárba."
        },
        {
            "chapter": 38,
            "verse": 7,
            "name": "Jeremiah 38:7",
            "text": "És meghallotta Ebed-Melek, a szerecsen, a ki udvari szolga vala (ő pedig a király házában vala), hogy Jeremiást a verembe vetették, a király pedig a Benjámin-kapuban ül vala. "
        },
        {
            "chapter": 38,
            "verse": 8,
            "name": "Jeremiah 38:8",
            "text": "Kiméne azért Ebed-Melek a király házából, és szóla a királynak, mondván:"
        },
        {
            "chapter": 38,
            "verse": 9,
            "name": "Jeremiah 38:9",
            "text": "Uram, király! gonoszul cselekedtek azok az emberek mindazzal, a mit Jeremiás prófétával cselekedtek, a kik őt a verembe vetették; mert meghal ott éhen, mert nem lesz ezután semmi kenyér e városban. "
        },
        {
            "chapter": 38,
            "verse": 10,
            "name": "Jeremiah 38:10",
            "text": "Parancsola azért a király Ebed-Meleknek, a szerecsennek, mondván: Végy magadhoz innét harmincz embert, és vedd fel Jeremiás prófétát a veremből, mielőtt meghalna. "
        },
        {
            "chapter": 38,
            "verse": 11,
            "name": "Jeremiah 38:11",
            "text": "Vőn azért Ebed-Melek magához harmincz embert, és beméne a király házába, a kincstartó ház alá, és hoza onnét régi ruhadarabokat és elszakadozott posztókat, és alábocsátá azokat Jeremiásnak köteleken a verembe."
        },
        {
            "chapter": 38,
            "verse": 12,
            "name": "Jeremiah 38:12",
            "text": "És monda Ebed-Melek, a szerecsen, Jeremiásnak: Tedd a régi és elszakadozott ruhadarabokat hónod alá, a kötelek alá; és úgy cselekedék Jeremiás."
        },
        {
            "chapter": 38,
            "verse": 13,
            "name": "Jeremiah 38:13",
            "text": "Kivonták azért Jeremiást köteleken és kihozák őt a veremből, és lakék Jeremiás a tömlöcz pitvarában. "
        },
        {
            "chapter": 38,
            "verse": 14,
            "name": "Jeremiah 38:14",
            "text": "Elkülde pedig Sedékiás király, és magához hozatá Jeremiás prófétát a harmadik ajtóig, mely vala az Úrnak házában, és monda a király Jeremiásnak: Téged valamiről kérdelek, semmi tagadást benne ne tégy! "
        },
        {
            "chapter": 38,
            "verse": 15,
            "name": "Jeremiah 38:15",
            "text": "Monda pedig Jeremiás Sedékiásnak: Ha megjelentem néked, avagy nem bizonyosan megölsz-é engem? és ha tanácsot adok, nem hallgatsz rám. "
        },
        {
            "chapter": 38,
            "verse": 16,
            "name": "Jeremiah 38:16",
            "text": "És megesküvék Sedékiás király Jeremiásnak titkon, mondván: Él az Úr, a ki teremtette nékünk e lelket, hogy nem öllek meg és nem adlak azoknak az embereknek kezébe, a kik keresik a te lelkedet! "
        },
        {
            "chapter": 38,
            "verse": 17,
            "name": "Jeremiah 38:17",
            "text": "Akkor monda Jeremiás Sedékiásnak: Ezt mondja az Úr, a Seregek Istene, az Izráel Istene: Ha kimégy a babiloni király fejedelmeihez, él a te lelked, és e város nem égettetik meg tűzzel, hanem élsz te és a te házad népe. "
        },
        {
            "chapter": 38,
            "verse": 18,
            "name": "Jeremiah 38:18",
            "text": "Ha pedig nem mégy ki a babiloni király fejedelmeihez, akkor e város a Káldeusok kezébe adatik, felégetik ezt tűzzel, te sem szaladsz el kezökből."
        },
        {
            "chapter": 38,
            "verse": 19,
            "name": "Jeremiah 38:19",
            "text": "Monda Sedékiás király Jeremiásnak: Félek én a Júdabeliektől, a kik átszöktek a Káldeusokhoz, hátha azok kezébe adnak engem, és csúfoskodnak rajtam!"
        },
        {
            "chapter": 38,
            "verse": 20,
            "name": "Jeremiah 38:20",
            "text": "És monda Jeremiás: Nem adnak; kérlek, halld meg az Úrnak szavát, a melyet én mondok néked, és jó dolgod lesz, és él a te lelked."
        },
        {
            "chapter": 38,
            "verse": 21,
            "name": "Jeremiah 38:21",
            "text": "Ha pedig te kimenni nem akarsz: ez a szó, a melyet megjelentett nékem az Úr:"
        },
        {
            "chapter": 38,
            "verse": 22,
            "name": "Jeremiah 38:22",
            "text": "Ímé, minden asszony, a ki megmaradt vala a Júda királyának házában, kivitetik a babiloni király fejedelmeihez; és ezt mondják azok, hogy megcsaltak téged és erőt vettek rajtad a te jóakaró embereid, a te lábaid most beragadtak a sárba, ők pedig visszafordultak."
        },
        {
            "chapter": 38,
            "verse": 23,
            "name": "Jeremiah 38:23",
            "text": "Azért minden feleségedet és gyermekedet kiviszik a Káldeusoknak, te sem menekedel meg kezökből, hanem megfogatol a babiloni király kezével, és e várost felégeti tűzzel. "
        },
        {
            "chapter": 38,
            "verse": 24,
            "name": "Jeremiah 38:24",
            "text": "Monda pedig Sedékiás Jeremiásnak: Senki se tudjon e szókról, és nem halsz meg! "
        },
        {
            "chapter": 38,
            "verse": 25,
            "name": "Jeremiah 38:25",
            "text": "Ha meghallják a fejedelmek, hogy beszéltem veled, és eljőnek hozzád és ezt mondják néked: Mondd meg csak nékünk, mit beszéltél a királynak, ne tagadj el abból tőlünk és nem ölünk meg téged, és mit monda néked a király? "
        },
        {
            "chapter": 38,
            "verse": 26,
            "name": "Jeremiah 38:26",
            "text": "Ezt mondd nékik: Alázatosan könyörgék a királynak, hogy ne vitessen vissza Jónatán házába, hogy meg ne haljak ott. "
        },
        {
            "chapter": 38,
            "verse": 27,
            "name": "Jeremiah 38:27",
            "text": "És a fejedelmek mind elmenének Jeremiáshoz és megkérdék őt, és egészen úgy felele nékik, a mint a király parancsolta vala: és hallgatással elmenének tőle, mert nem hallották vala a beszédet. "
        },
        {
            "chapter": 38,
            "verse": 28,
            "name": "Jeremiah 38:28",
            "text": "És ott marada Jeremiás a tömlöcz pitvarában mind a napig, a melyen bevevék Jeruzsálemet, és ott vala, mikor bevevék Jeruzsálemet.   "
        }
    ]
}