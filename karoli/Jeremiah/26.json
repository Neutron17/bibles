{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 26,
    "name": "Jeremiah 26",
    "verses": [
        {
            "chapter": 26,
            "verse": 1,
            "name": "Jeremiah 26:1",
            "text": " A Jojákim uralkodásának kezdetén, a ki fia vala Jósiásnak, a Júda királyának, e szót szólá az Úr, mondván: "
        },
        {
            "chapter": 26,
            "verse": 2,
            "name": "Jeremiah 26:2",
            "text": "Ezt mondja az Úr: Állj az Úr házának pitvarába, és mondd el Júdának minden városából azoknak, a kik imádkozni jőnek az Úr házába, mindazokat az igéket, a melyeket parancsoltam néked, hogy mondd el nékik. Egy szót se hagyj el! "
        },
        {
            "chapter": 26,
            "verse": 3,
            "name": "Jeremiah 26:3",
            "text": "Hátha szót fogadnak, és mindenki megtér az ő gonosz útjától, akkor megbánom a veszedelmet, a melyet nékik okozni gondoltam az ő cselekedeteik gonoszsága miatt. "
        },
        {
            "chapter": 26,
            "verse": 4,
            "name": "Jeremiah 26:4",
            "text": "És mondd meg nékik: Így szól az Úr: Ha nem hallgattok reám, hogy az én törvényeim szerint járjatok, a melyet előtökbe adtam,"
        },
        {
            "chapter": 26,
            "verse": 5,
            "name": "Jeremiah 26:5",
            "text": "Hogy hallgassatok a prófétáknak, az én szolgáimnak beszédére, a kiket én küldék hozzátok, és pedig jó reggel küldém, de nem hallgattatok rájok: "
        },
        {
            "chapter": 26,
            "verse": 6,
            "name": "Jeremiah 26:6",
            "text": "Akkor e házat hasonlóvá teszem Silóhoz, e várost pedig a föld minden nemzetének átkává. "
        },
        {
            "chapter": 26,
            "verse": 7,
            "name": "Jeremiah 26:7",
            "text": "Hallák pedig a papok és próféták és az egész község Jeremiást, a mint ez igéket szólá az Úr házában. "
        },
        {
            "chapter": 26,
            "verse": 8,
            "name": "Jeremiah 26:8",
            "text": "És lőn, mikor elvégezé Jeremiás a beszédet, a melyet az Úr parancsolt vala mind az egész néphez szólania, megragadák őt a papok és a próféták és az egész nép, mondván: Halállal kell lakolnod! "
        },
        {
            "chapter": 26,
            "verse": 9,
            "name": "Jeremiah 26:9",
            "text": "Miért prófétáltál az Úr nevében, mondván: Olyan lesz e ház, mint Siló, és e város elpusztul, lakatlanná lesz? És összegyűle az egész nép Jeremiás ellen az Úrnak házában. "
        },
        {
            "chapter": 26,
            "verse": 10,
            "name": "Jeremiah 26:10",
            "text": "De meghallák ezeket a Júda fejedelmei, és felmenének a király házából az Úrnak házába, és leülének az Úr új kapujának ajtajában."
        },
        {
            "chapter": 26,
            "verse": 11,
            "name": "Jeremiah 26:11",
            "text": "És szólának a papok és a próféták a fejedelmeknek és az egész népnek, mondván: Halálra méltó ez az ember, mert e város ellen prófétált, a mint füleitekkel hallottátok. "
        },
        {
            "chapter": 26,
            "verse": 12,
            "name": "Jeremiah 26:12",
            "text": "És szóla Jeremiás mindazoknak a fejedelmeknek és az egész népnek, mondván: Az Úr küldött engem, hogy prófétáljak e ház ellen és e város ellen mind e szókkal, a melyeket hallottatok. "
        },
        {
            "chapter": 26,
            "verse": 13,
            "name": "Jeremiah 26:13",
            "text": "Most azért jobbítsátok meg a ti útaitokat és cselekedeteiteket, és hallgassatok az Úrnak, a ti Isteneteknek szavára, és az Úr megbánja a veszedelmet, a melylyel fenyegetett titeket. "
        },
        {
            "chapter": 26,
            "verse": 14,
            "name": "Jeremiah 26:14",
            "text": "Én magam pedig ímé kezetekben vagyok, cselekedjetek velem, a mint jónak és a mint helyesnek tetszik néktek. "
        },
        {
            "chapter": 26,
            "verse": 15,
            "name": "Jeremiah 26:15",
            "text": "De jól tudjátok meg, hogy ha megöltök engem, ártatlan vér száll ti reátok és e városra és ennek lakosaira, mert bizony az Úr küldött el engem hozzátok, hogy a ti füleitekbe mondjam mind e szókat."
        },
        {
            "chapter": 26,
            "verse": 16,
            "name": "Jeremiah 26:16",
            "text": "És mondák azok a fejedelmek és az egész község a papoknak és prófétáknak: Nem méltó ez az ember a halálra: mert az Úrnak, a mi Istenünknek nevében szólt nékünk! "
        },
        {
            "chapter": 26,
            "verse": 17,
            "name": "Jeremiah 26:17",
            "text": "Felkelének az ország vénei közül is némely férfiak, és szólának az egész összegyűlt népnek, mondván: "
        },
        {
            "chapter": 26,
            "verse": 18,
            "name": "Jeremiah 26:18",
            "text": "A móreseti Mikeás prófétált Ezékiásnak, a Júda királyának idejében, és szóla az egész Júda népének, mondván: Ezt mondja a Seregeknek Ura: A Siont megszántják, mint szántóföldet, és Jeruzsálem elpusztul, és e háznak hegyét erdő növi be; "
        },
        {
            "chapter": 26,
            "verse": 19,
            "name": "Jeremiah 26:19",
            "text": "Megölte-é azért őt Ezékiás, Júdának királya és az egész Júda? Nem félte-é az Urat? Nem könyörgött-é az Úrnak? És nem megbánta-é az Úr a veszedelmet, a melylyel fenyegette őket? És mi olyan nagy veszedelmet vonnánk a mi lelkünkre? "
        },
        {
            "chapter": 26,
            "verse": 20,
            "name": "Jeremiah 26:20",
            "text": "Volt egy másik ember is, a ki az Úr nevében prófétált, Uriás, Semájának fia, Kirját-Jeárimból, és prófétált e város ellen és a föld ellen, egészen a Jeremiás beszéde szerint. "
        },
        {
            "chapter": 26,
            "verse": 21,
            "name": "Jeremiah 26:21",
            "text": "És meghallá Jojákim király és minden vitéze és minden fejedelme az ő beszédeit, és halálra kerestette őt a király; de meghallá Uriás és megijedt, és elfutott és átment Égyiptomba. "
        },
        {
            "chapter": 26,
            "verse": 22,
            "name": "Jeremiah 26:22",
            "text": "És Jojákim király embereket küldött Égyiptomba, Elnátánt, az Akbor fiát, és más férfiakat vele együtt Égyiptomba. "
        },
        {
            "chapter": 26,
            "verse": 23,
            "name": "Jeremiah 26:23",
            "text": "És kihozák Uriást Égyiptomból és vivék Jojákim király elé, a ki megöleté őt fegyverrel, holttestét pedig a köznép temetőjébe vetteté. "
        },
        {
            "chapter": 26,
            "verse": 24,
            "name": "Jeremiah 26:24",
            "text": "De Ahikámnak, a Sáfán fiának keze Jeremiással lőn, hogy ne adják őt a nép kezébe halálra.   "
        }
    ]
}