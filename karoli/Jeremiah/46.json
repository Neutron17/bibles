{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 46,
    "name": "Jeremiah 46",
    "verses": [
        {
            "chapter": 46,
            "verse": 1,
            "name": "Jeremiah 46:1",
            "text": " Ez a szó, a melyet az Úr szólott Jeremiás prófétának a pogányok felől; "
        },
        {
            "chapter": 46,
            "verse": 2,
            "name": "Jeremiah 46:2",
            "text": "Égyiptom felől, a Nékó Faraónak, Égyiptom királyának serege felől, a mely az Eufrátes folyó mellett, Kárkémisben vala, a melyet megvere Nabukodonozor, a babiloni király, Jójákimnak, Jósiás fiának, Júda királyának negyedik esztendejében: "
        },
        {
            "chapter": 46,
            "verse": 3,
            "name": "Jeremiah 46:3",
            "text": "Készítsetek vértet és paizst, és induljatok a harczra."
        },
        {
            "chapter": 46,
            "verse": 4,
            "name": "Jeremiah 46:4",
            "text": "Nyergeljétek a lovakat, és üljetek fel ti lovasok, és legyetek sisakokban. Tisztítsátok a kopjákat, öltsétek fel a pánczélokat. "
        },
        {
            "chapter": 46,
            "verse": 5,
            "name": "Jeremiah 46:5",
            "text": "Mit látok? Ők megriadva hátrálni kezdenek, vitézeik leveretnek és futásnak erednek, és vissza sem tekintenek! Mindenfelől félelem, azt mondja az Úr. "
        },
        {
            "chapter": 46,
            "verse": 6,
            "name": "Jeremiah 46:6",
            "text": "Nem futhat el a gyors, és az erős sem menekülhet el; észak felé, az Eufrátes folyó mellett legyőzetnek és elhullanak. "
        },
        {
            "chapter": 46,
            "verse": 7,
            "name": "Jeremiah 46:7",
            "text": "Kicsoda ez, a ki növekedik, mint a folyóvíz, és olyan, mint a megháborodott vizű folyamok?"
        },
        {
            "chapter": 46,
            "verse": 8,
            "name": "Jeremiah 46:8",
            "text": "Égyiptom növekedik úgy, mint a folyóvíz és mint a megháborodott vizű folyamok, mert ezt mondja: Felmegyek, ellepem a földet, elvesztem a várost és a benne lakókat. "
        },
        {
            "chapter": 46,
            "verse": 9,
            "name": "Jeremiah 46:9",
            "text": "Jőjjetek fel lovak, és zörögjetek szekerek, jőjjenek ki a vitézek, a szerecsenek és a Libiabeliek, a kik paizst viselnek, és a Lidiabeliek, a kik kézívet viselnek! "
        },
        {
            "chapter": 46,
            "verse": 10,
            "name": "Jeremiah 46:10",
            "text": "Az a nap pedig az Úrnak, a Seregek Urának büntető napja, hogy bosszút álljon ellenségein. És a fegyver felemészt és jól lakik és megrészegül az ő vérökkel, mert áldozatja lesz az Úrnak, a Seregek Urának észak földén, az Eufrátes folyó mellett. "
        },
        {
            "chapter": 46,
            "verse": 11,
            "name": "Jeremiah 46:11",
            "text": "Menj föl Gileádba, és végy balzsamot te szűz, Égyiptomnak leánya: hiába sokasítod az orvosságokat, nincs gyógyír számodra!"
        },
        {
            "chapter": 46,
            "verse": 12,
            "name": "Jeremiah 46:12",
            "text": "Hallották a pogányok a te gyalázatodat, és a te kiáltásoddal betelt a föld, mert vitéz vitézbe ütközött, és mind a ketten együtt estek el. "
        },
        {
            "chapter": 46,
            "verse": 13,
            "name": "Jeremiah 46:13",
            "text": "Az a szó, a melyet az Úr Jeremiás prófétához szólott, Nabukodonozornak, a babiloni királynak eljövetele felől az Égyiptom földének megverésére: "
        },
        {
            "chapter": 46,
            "verse": 14,
            "name": "Jeremiah 46:14",
            "text": "Hirdessétek Égyiptomban és híreszteljétek Migdólban, híreszteljétek Nófban és Táfnesben, és ezt mondjátok: Állj elő, és készítsd fel magadat, mert fegyver emészti meg a te kerületeidet. "
        },
        {
            "chapter": 46,
            "verse": 15,
            "name": "Jeremiah 46:15",
            "text": "Miért verettek le a te erőseid? Nem állhattak meg, mert az Úr rettentette el őket. "
        },
        {
            "chapter": 46,
            "verse": 16,
            "name": "Jeremiah 46:16",
            "text": "Megsokasította a tántorgót, egyik a másikra hullott, és ezt mondották: Kelj fel, és menjünk vissza a mi népünkhöz és a mi szülőföldünkre az erőszakoskodó fegyver elől."
        },
        {
            "chapter": 46,
            "verse": 17,
            "name": "Jeremiah 46:17",
            "text": "Ezt kiáltják akkor: A Faraó, Égyiptom királya, a háborúságnak királya, elhaladta a rendelt időt. "
        },
        {
            "chapter": 46,
            "verse": 18,
            "name": "Jeremiah 46:18",
            "text": "Élek én, azt mondja a király, a kinek a neve Seregek Ura, hogy mint a Táborhegy áll a hegyek között, és mint a Kármel a tenger között, úgy jő el. "
        },
        {
            "chapter": 46,
            "verse": 19,
            "name": "Jeremiah 46:19",
            "text": "Készíts magadnak elköltözésre való edényeket, Égyiptom leányának lakosa, mert Nóf elpusztul és megég, lakatlanná lesz. "
        },
        {
            "chapter": 46,
            "verse": 20,
            "name": "Jeremiah 46:20",
            "text": "Szép üszőtinó Égyiptom, de pusztulás tör reá észak felől."
        },
        {
            "chapter": 46,
            "verse": 21,
            "name": "Jeremiah 46:21",
            "text": "Még zsoldosai is olyanok ő közöttök, mint a hízlalt borjúk, de ők is meghátrálnak, egyetemlegesen elfutnak, meg nem állanak, mert romlásuk napja jön reájok, az ő megfenyíttetésök ideje. "
        },
        {
            "chapter": 46,
            "verse": 22,
            "name": "Jeremiah 46:22",
            "text": "Az ő szava mint a csúszó kígyóé, mert nagy sereggel indulnak, és szekerczékkel jőnek ellene, mint a favágók. "
        },
        {
            "chapter": 46,
            "verse": 23,
            "name": "Jeremiah 46:23",
            "text": "Kivágják az ő erdejét, azt mondja az Úr, mert beláthatatlanok, mert többen lesznek mint a sáskák, és megszámlálhatatlanok. "
        },
        {
            "chapter": 46,
            "verse": 24,
            "name": "Jeremiah 46:24",
            "text": "Megszégyenül Égyiptom leánya, északi nép kezébe jut. "
        },
        {
            "chapter": 46,
            "verse": 25,
            "name": "Jeremiah 46:25",
            "text": "Ezt mondja a Seregek Ura, az Izráel Istene: Ímé, én megfenyítem Nó-Ammont és a Faraót és Égyiptomot és az ő isteneit és királyait, mind a Faraót, mind azokat, a kik bíznak benne. "
        },
        {
            "chapter": 46,
            "verse": 26,
            "name": "Jeremiah 46:26",
            "text": "Odaadom őket az ő lelkök keresőinek kezébe, és Nabukodonozornak, a babiloni királynak kezébe, és az ő szolgáinak kezébe; de azután úgy lakoznak abban, mint azelőtt, azt mondja az Úr."
        },
        {
            "chapter": 46,
            "verse": 27,
            "name": "Jeremiah 46:27",
            "text": "És te ne félj, oh én szolgám Jákób, és ne rettegj Izráel, mert ímé, én megszabadítlak téged messziről, és a te magodat is az ő fogságuk földéről, és visszatér Jákób és megnyugszik és békességben lesz, és nem lesz, a ki megijeszsze. "
        },
        {
            "chapter": 46,
            "verse": 28,
            "name": "Jeremiah 46:28",
            "text": "Ne félj te, oh én szolgám Jákób, azt mondja az Úr, mert én veled vagyok, mert véget vetek minden nemzetnek, a kik közé kivetettelek téged, néked pedig nem vetek véget, hanem megverlek téged ítélettel, mert nem hagyhatlak teljesen büntetés nélkül.  "
        }
    ]
}