{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 48,
    "name": "Jeremiah 48",
    "verses": [
        {
            "chapter": 48,
            "verse": 1,
            "name": "Jeremiah 48:1",
            "text": " Moáb felől ezt mondja a Seregek Ura, az Izráel Istene: Jaj Nébónak, mert elpusztíttatott; megszégyenült, bevétetett Kirjátaim, Misgáb megszégyenült és elrémült. "
        },
        {
            "chapter": 48,
            "verse": 2,
            "name": "Jeremiah 48:2",
            "text": "Nincs már dicsősége Moábnak Hesbonban, gonoszt gondoltak ő ellene, mondván: Jertek el és veszessük el őt, ne legyen nemzetség! Madmen te is elnémulsz, fegyver jár nyomodban! "
        },
        {
            "chapter": 48,
            "verse": 3,
            "name": "Jeremiah 48:3",
            "text": "Nagy kiáltás hallatszik Horonáimból: pusztulás és nagy romlás!"
        },
        {
            "chapter": 48,
            "verse": 4,
            "name": "Jeremiah 48:4",
            "text": "Elnyomorodott Moáb, kicsinyei sikoltva kiáltanak. "
        },
        {
            "chapter": 48,
            "verse": 5,
            "name": "Jeremiah 48:5",
            "text": "Mert a Luhit hágóján siralmat siralom ér, mert Horonáim lejtőin az ellenség hallatja vészkiáltását. "
        },
        {
            "chapter": 48,
            "verse": 6,
            "name": "Jeremiah 48:6",
            "text": "Fussatok, mentsétek meg lelketeket, és legyetek mint a hangafa a pusztában! "
        },
        {
            "chapter": 48,
            "verse": 7,
            "name": "Jeremiah 48:7",
            "text": "Mivelhogy a te bizodalmad marháidban és kincseidben volt, te is bevétetel, és Kámós fogságra megy papjaival, fejedelmeivel együtt."
        },
        {
            "chapter": 48,
            "verse": 8,
            "name": "Jeremiah 48:8",
            "text": "És rátör a pusztító minden városra, egy város sem menekedik meg, és elvész a völgy, és feldúlatik a síkság, a mint megmondta az Úr."
        },
        {
            "chapter": 48,
            "verse": 9,
            "name": "Jeremiah 48:9",
            "text": "Adjatok szárnyat Moábnak, hogy repülvén elrepülhessen, mert az ő városai elpusztulnak, és senki sem lakik azokban. "
        },
        {
            "chapter": 48,
            "verse": 10,
            "name": "Jeremiah 48:10",
            "text": "Átkozott, a ki az Úrnak dolgát csalárdul cselekszi, és átkozott, a ki fegyverét kiméli a vértől!"
        },
        {
            "chapter": 48,
            "verse": 11,
            "name": "Jeremiah 48:11",
            "text": "Nyugodtan élt Moáb gyermekségétől fogva, és pihent az ő seprejében, és edényből-edénybe nem öntötték és fogságra sem ment, azért maradt meg az íze rajta, és nem változott el az ő szaga. "
        },
        {
            "chapter": 48,
            "verse": 12,
            "name": "Jeremiah 48:12",
            "text": "De ímé eljőnek a napok, azt mondja az Úr, és rablókat bocsátok reá, a kik megrabolják őt, és megüresítsék edényeit, palaczkjait pedig összetörjék."
        },
        {
            "chapter": 48,
            "verse": 13,
            "name": "Jeremiah 48:13",
            "text": "És megszégyenül Moáb Kámós miatt, a mint megszégyenült Izráel háza Béthel miatt, a melyben bizodalma volt. "
        },
        {
            "chapter": 48,
            "verse": 14,
            "name": "Jeremiah 48:14",
            "text": "Mimódon mondjátok: Hősök vagyunk és vitéz férfiak a harczra? "
        },
        {
            "chapter": 48,
            "verse": 15,
            "name": "Jeremiah 48:15",
            "text": "Elpusztul Moáb, városai fellobbannak, válogatott ifjai pedig mészárszékre jutnak, azt mondja a király, a kinek neve Seregek Ura! "
        },
        {
            "chapter": 48,
            "verse": 16,
            "name": "Jeremiah 48:16",
            "text": "Közel van Moáb veszedelme, ihol jő és igen siet az ő veszedelme! "
        },
        {
            "chapter": 48,
            "verse": 17,
            "name": "Jeremiah 48:17",
            "text": "Bánkódjatok miatta mindnyájan, a kik körülte vagytok, és mindnyájan, a kik ismeritek az ő nevét; mondjátok: Hogy eltört az erős vessző, a dicső pálcza! "
        },
        {
            "chapter": 48,
            "verse": 18,
            "name": "Jeremiah 48:18",
            "text": "Szállj le a dicsőségből és ülj szomjan Dibonnak megmaradt leánya, mert a Moáb pusztítója feljött ellened, elrontja a te erősségeidet. "
        },
        {
            "chapter": 48,
            "verse": 19,
            "name": "Jeremiah 48:19",
            "text": "Állj meg az úton, és nézz ide-oda Aroér lakosa, kérdezd meg a futót és a menekülőt, és ezt mondd: Mi történt? "
        },
        {
            "chapter": 48,
            "verse": 20,
            "name": "Jeremiah 48:20",
            "text": "Megszégyenült Moáb, mert megtört. Ordítsatok és kiáltsatok! Hirdessétek Arnonban, hogy elpusztíttatott Moáb! "
        },
        {
            "chapter": 48,
            "verse": 21,
            "name": "Jeremiah 48:21",
            "text": "Mert rájött az ítélet a sík földre; Hólonra, Jására és Mefátra. "
        },
        {
            "chapter": 48,
            "verse": 22,
            "name": "Jeremiah 48:22",
            "text": "És Dibonra, Nébóra és Beth-Diblátaimra."
        },
        {
            "chapter": 48,
            "verse": 23,
            "name": "Jeremiah 48:23",
            "text": "És Kirjáthaimra, Beth-Gámulra és Beth-Meonra. "
        },
        {
            "chapter": 48,
            "verse": 24,
            "name": "Jeremiah 48:24",
            "text": "És Kirjátra, Boczrára és Moáb földének minden messze és közel való városaira. "
        },
        {
            "chapter": 48,
            "verse": 25,
            "name": "Jeremiah 48:25",
            "text": "Letöretett a Moáb szarva, és karja levágatott, azt mondja az Úr. "
        },
        {
            "chapter": 48,
            "verse": 26,
            "name": "Jeremiah 48:26",
            "text": "Részegítsétek le őt, mert hősködött az Úr ellen, és heverjen Moáb az ő okádásában, és legyen csúfság ő is. "
        },
        {
            "chapter": 48,
            "verse": 27,
            "name": "Jeremiah 48:27",
            "text": "Vajjon nem csúfod volt-é néked az Izráel? Avagy a lopók között találtatott, hogy mikor szólottál felőle, kevélyen hánytad magadat? "
        },
        {
            "chapter": 48,
            "verse": 28,
            "name": "Jeremiah 48:28",
            "text": "Hagyjátok el a városokat, és lakjatok a kősziklákban, Moáb lakosai, és legyetek mint a galamb, a mely az odu száján belől rak fészket."
        },
        {
            "chapter": 48,
            "verse": 29,
            "name": "Jeremiah 48:29",
            "text": "Hallottuk a Moáb kevélységét: igen kevély; az ő felfuvalkodását és kevélységét, kérkedését, és az ő szívének elbizakodottságát. "
        },
        {
            "chapter": 48,
            "verse": 30,
            "name": "Jeremiah 48:30",
            "text": "Én ismerem, azt mondja az Úr, az ő szertelenkedését, és az ő fecsegése nem igaz, és nem igaz a cselekedete sem. "
        },
        {
            "chapter": 48,
            "verse": 31,
            "name": "Jeremiah 48:31",
            "text": "Azért jajgatok Moábon, és az egész Moábért kiáltok, a Kir-Heres férfiaiért nyög az én lelkem. "
        },
        {
            "chapter": 48,
            "verse": 32,
            "name": "Jeremiah 48:32",
            "text": "Jobban siratlak téged, mint siratták Jaézert, a ki Sibmának szőlője! A te hajtásaid túlhatoltak a tengeren, a Jaézer tengeréig értek; a te nyári gyümölcseidre és a te szüretedre pusztító rontott. "
        },
        {
            "chapter": 48,
            "verse": 33,
            "name": "Jeremiah 48:33",
            "text": "És eltünik az öröm és vígasság Kármelből és a Moáb földéről, és a kádakból kifogyasztom a bort, nem sajtolnak örömzajjal; az éneklő nem énekel."
        },
        {
            "chapter": 48,
            "verse": 34,
            "name": "Jeremiah 48:34",
            "text": "Hesbon kiáltása miatt Elealéig és Jáhásig felhat az ő szavok; Soártól fogva Horonáimig és Eglath-Selisájjáig, mert a Nimrim vize is elapad. "
        },
        {
            "chapter": 48,
            "verse": 35,
            "name": "Jeremiah 48:35",
            "text": "És kifogyasztom Moábból, azt mondja az Úr, a ki a magaslaton áldozik és füstöt gerjeszt az ő isteneinek. "
        },
        {
            "chapter": 48,
            "verse": 36,
            "name": "Jeremiah 48:36",
            "text": "Ezért zokog a szívem Moábért, mint a síp, és zokog szívem a Kir-Héres férfiaiért, mint a síp, mivelhogy a kincsek elvesztek, a miket gyűjtött. "
        },
        {
            "chapter": 48,
            "verse": 37,
            "name": "Jeremiah 48:37",
            "text": "Mert minden fő kopasz, és minden szakál elnyiratott, minden kézen metélések, és minden derékon gyászruha. "
        },
        {
            "chapter": 48,
            "verse": 38,
            "name": "Jeremiah 48:38",
            "text": "Moábnak minden házpadján és utczáján mindenütt siralom, mert összetörtem Moábot, mint az edényt, mely semmirekellő, azt mondja az Úr. "
        },
        {
            "chapter": 48,
            "verse": 39,
            "name": "Jeremiah 48:39",
            "text": "Jajgatnak, ezt mondván: Hogy összezúzatott! Hogy fordult háttal Moáb, megszégyenülve! És csúffá lett Moáb, és rettentésére mindazoknak, a kik körülte vannak. "
        },
        {
            "chapter": 48,
            "verse": 40,
            "name": "Jeremiah 48:40",
            "text": "Mert ezt mondja az Úr: Ímé, mint a saskeselyű repül reá, és kiterjeszti Moábra szárnyait. "
        },
        {
            "chapter": 48,
            "verse": 41,
            "name": "Jeremiah 48:41",
            "text": "Bevétettek a városok, és az erősségek elfoglaltattak, és a Moáb vitézeinek szíve olyan volt e napon, mint a vajudó asszonynak szíve. "
        },
        {
            "chapter": 48,
            "verse": 42,
            "name": "Jeremiah 48:42",
            "text": "És Moáb elpusztul, úgy hogy nem lesz nép többé, mert az Úr ellen felemelkedett. "
        },
        {
            "chapter": 48,
            "verse": 43,
            "name": "Jeremiah 48:43",
            "text": "Félelem, verem és tőr jő te ellened, Moáb lakosa, azt mondja az Úr. "
        },
        {
            "chapter": 48,
            "verse": 44,
            "name": "Jeremiah 48:44",
            "text": "A ki elfut a félelem elől, a verembe esik, és a ki kijő a veremből, a tőrben fogatik meg, mert rábocsátom Moábra az ő megfenyítésének esztendejét, azt mondja az Úr. "
        },
        {
            "chapter": 48,
            "verse": 45,
            "name": "Jeremiah 48:45",
            "text": "A Hesbon árnyékában állanak meg a hatalom elől futók; de tűz jő ki Hesbonból és láng Szihonnak közepéből, és elemészti Moábnak üstökét és a háborgó fiaknak koponyáját. "
        },
        {
            "chapter": 48,
            "verse": 46,
            "name": "Jeremiah 48:46",
            "text": "Jaj néked Moáb! Elveszett Kámósnak népe, mert fiaid fogságra vitettek, és leányaid is fogságra. "
        },
        {
            "chapter": 48,
            "verse": 47,
            "name": "Jeremiah 48:47",
            "text": "De visszahozom Moábot a fogságból sok idő mulva, azt mondja az Úr. Eddig van Moáb ítélete.   "
        }
    ]
}