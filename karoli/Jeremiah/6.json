{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 6,
    "name": "Jeremiah 6",
    "verses": [
        {
            "chapter": 6,
            "verse": 1,
            "name": "Jeremiah 6:1",
            "text": " Benjámin fiai, fussatok ki Jeruzsálemből, és fújjatok kürtöt Thekoában, és tűzzetek ki zászlót Beth-Hakkeremben; mert veszedelem fenyeget észak felől és nagy romlás! "
        },
        {
            "chapter": 6,
            "verse": 2,
            "name": "Jeremiah 6:2",
            "text": "A szép és elkényeztetett asszonyhoz tettem hasonlóvá Sion leányát. "
        },
        {
            "chapter": 6,
            "verse": 3,
            "name": "Jeremiah 6:3",
            "text": "Pásztorok jőnek el hozzá nyájaikkal együtt; felvonják mellette a sátrakat köröskörül; kiki legelteti, a mi keze ügyébe esik. "
        },
        {
            "chapter": 6,
            "verse": 4,
            "name": "Jeremiah 6:4",
            "text": "Készüljetek hadba ellene; keljetek fel, és menjünk fel délben! Jaj nékünk, mert hanyatlik már a nap, mert hosszabbodnak az esteli árnyékok! "
        },
        {
            "chapter": 6,
            "verse": 5,
            "name": "Jeremiah 6:5",
            "text": "Keljetek fel és menjünk fel éjjel, és rontsuk le az ő palotáit! "
        },
        {
            "chapter": 6,
            "verse": 6,
            "name": "Jeremiah 6:6",
            "text": "Mert ezt mondja a Seregeknek Ura: Vágjatok fákat és hányjatok töltést Jeruzsálem ellen; a büntetés városa ez, csupa nyomorgatás van benne! "
        },
        {
            "chapter": 6,
            "verse": 7,
            "name": "Jeremiah 6:7",
            "text": "Mint a kút hidegen tartja meg a vizét, úgy tartja meg az ő gonoszságát: erőszakosság és önkény hallatszik benne, és betegség és vereség van előttem szüntelen. "
        },
        {
            "chapter": 6,
            "verse": 8,
            "name": "Jeremiah 6:8",
            "text": "Térj eszedre, oh Jeruzsálem, hogy el ne szakadjon tőled a lelkem; hogy pusztává ne tegyelek téged, lakhatatlan földdé! "
        },
        {
            "chapter": 6,
            "verse": 9,
            "name": "Jeremiah 6:9",
            "text": "Ezt mondja a Seregek Ura: Teljesen megszedik Izráel maradékát, mint a szőlőt. Fordítsd kezedet reájok, mint a szőlőszedő a kosarakra! "
        },
        {
            "chapter": 6,
            "verse": 10,
            "name": "Jeremiah 6:10",
            "text": "Kinek szóljak és kiket kérjek, hogy hallják? Ímé, az ő fülök körülmetéletlen és nem figyelhetnek! Ímé, az Úr szava útálatossággá lett előttök; nem gyönyörködnek abban: "
        },
        {
            "chapter": 6,
            "verse": 11,
            "name": "Jeremiah 6:11",
            "text": "Azért telve vagyok az Úr haragjával, elfáradtam azt visszatartani! Öntsd ki a gyermekekre az utczán, és az ifjak gyülekezetére is egyszersmind; sőt még a férj a feleséggel, az öreg az aggastyánnal szintén fogattassanak el; "
        },
        {
            "chapter": 6,
            "verse": 12,
            "name": "Jeremiah 6:12",
            "text": "És házaik idegenekre szálljanak, mezőik és feleségeik is egyszersmind; mert kinyújtom kezemet e föld lakosaira, azt mondja az Úr. "
        },
        {
            "chapter": 6,
            "verse": 13,
            "name": "Jeremiah 6:13",
            "text": "Mert kicsinyeiktől fogva nagyjaikig mindnyájan telhetetlenségnek adták magokat; a prófétától fogva a papig mindnyájan csalárdságot űznek. "
        },
        {
            "chapter": 6,
            "verse": 14,
            "name": "Jeremiah 6:14",
            "text": "És hazugsággal gyógyítgatják az én népem leányának romlását, mondván: Békesség, békesség, és nincs békesség! "
        },
        {
            "chapter": 6,
            "verse": 15,
            "name": "Jeremiah 6:15",
            "text": "Szégyenkezniök kellene, hogy útálatosságot cselekedtek, de szégyenkezni nem szégyenkeznek, még pirulni sem tudnak; ezért elesnek majd az elesendőkkel; az ő megfenyíttetésök idején elhullanak, azt mondja az Úr. "
        },
        {
            "chapter": 6,
            "verse": 16,
            "name": "Jeremiah 6:16",
            "text": "Így szólt az Úr: Álljatok az utakra, és nézzetek szét, és kérdezősködjetek a régi ösvények felől, melyik a jó út, és azon járjatok, hogy nyugodalmat találjatok a ti lelketeknek! És azt mondták: Nem megyünk! "
        },
        {
            "chapter": 6,
            "verse": 17,
            "name": "Jeremiah 6:17",
            "text": "Őrállókat is rendeltem föléjök, mondván: Figyeljetek a kürtnek szavára! És azt mondták: Nem figyelünk! "
        },
        {
            "chapter": 6,
            "verse": 18,
            "name": "Jeremiah 6:18",
            "text": "Azért halljátok meg, ti nemzetek, és tudd meg, te gyülekezet azt, a mi következik reájok. "
        },
        {
            "chapter": 6,
            "verse": 19,
            "name": "Jeremiah 6:19",
            "text": "Halld meg, oh föld! Ímé, én veszedelmet hozok erre a népre: az ő gondolatainak gyümölcsét; mert nem figyeltek az én beszédeimre, és az én törvényemet megvetették. "
        },
        {
            "chapter": 6,
            "verse": 20,
            "name": "Jeremiah 6:20",
            "text": "Minek nékem ez a tömjén, a mi Sébából kerül, és a messze földről való jóillatú fahéj? A ti égőáldozataitok nincsenek kedvemre, sem a ti véres áldozataitok nem tetszenek nékem. "
        },
        {
            "chapter": 6,
            "verse": 21,
            "name": "Jeremiah 6:21",
            "text": "Azért ezt mondja az Úr: Ímé, én akadályokat szerzek e népnek, és megbotlanak bennök az atyák és fiak együttesen, a szomszéd és az ő barátja elvesznek. "
        },
        {
            "chapter": 6,
            "verse": 22,
            "name": "Jeremiah 6:22",
            "text": "Így szól az Úr: Ímé, nép jön el az északi földről, és nagy nemzet serken fel a földnek végéről! "
        },
        {
            "chapter": 6,
            "verse": 23,
            "name": "Jeremiah 6:23",
            "text": "Kézívet és kopját ragad, kegyetlen az és nem könyörül; szavok zúg, mint a tenger, és lovakon nyargalnak, fejenként viadalra készen te ellened, oh Sion leánya! "
        },
        {
            "chapter": 6,
            "verse": 24,
            "name": "Jeremiah 6:24",
            "text": "Halljuk a hírét: kezeink elesnek; szorongás vesz erőt rajtunk, reszketés, mint a vajudó asszonyon. "
        },
        {
            "chapter": 6,
            "verse": 25,
            "name": "Jeremiah 6:25",
            "text": "Ki ne menjetek a mezőre, és az úton se járjatok; mert ellenség fegyvere, rémület fenyeget köröskörül. "
        },
        {
            "chapter": 6,
            "verse": 26,
            "name": "Jeremiah 6:26",
            "text": "Népem leánya! Ölts gyászt, és heverj a porban, sírj, mint az egyszülöttet siratják, zokogj keservesen; mert reánk tör a pusztító hamar! "
        },
        {
            "chapter": 6,
            "verse": 27,
            "name": "Jeremiah 6:27",
            "text": "Próbálóvá tettelek téged az én népem között; őrállóvá, hogy megismerd és megpróbáld az ő útjokat. "
        },
        {
            "chapter": 6,
            "verse": 28,
            "name": "Jeremiah 6:28",
            "text": "Mindnyájan igen vakmerők, rágalmazva járnak, réz és vas; mindnyájan elvetemültek ők. "
        },
        {
            "chapter": 6,
            "verse": 29,
            "name": "Jeremiah 6:29",
            "text": "Megégett a fúvó a tűztől, elfogyott az ón, hiába olvaszt az olvasztó, mert gonoszok, meg nem tisztíthatók. "
        },
        {
            "chapter": 6,
            "verse": 30,
            "name": "Jeremiah 6:30",
            "text": "Megvetett ezüstnek hívjátok őket, mert az Úr megvetette őket!   "
        }
    ]
}