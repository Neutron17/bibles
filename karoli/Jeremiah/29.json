{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 29,
    "name": "Jeremiah 29",
    "verses": [
        {
            "chapter": 29,
            "verse": 1,
            "name": "Jeremiah 29:1",
            "text": " Ezek ama levél szavai, a melyet Jeremiás próféta külde Jeruzsálemből a fogságban való vének maradékainak, és a papoknak és a prófétáknak, és az egész népnek, a melyet fogva vitt vala el Nabukodonozor Jeruzsálemből Babilonba. "
        },
        {
            "chapter": 29,
            "verse": 2,
            "name": "Jeremiah 29:2",
            "text": "(Miután Jékóniás király és a királyné és az udvari szolgák, Júda és Jeruzsálem fejedelmei és az ács és a kovácsmester kijövének Jeruzsálemből.)"
        },
        {
            "chapter": 29,
            "verse": 3,
            "name": "Jeremiah 29:3",
            "text": "Elasának a Sáfán fiának, és Gamariának a Hilkiás fiának keze által, a kiket Sedékiás, Júda királya küldött Nabukodonozorhoz, a babiloni királyhoz Babilonba, mondván: "
        },
        {
            "chapter": 29,
            "verse": 4,
            "name": "Jeremiah 29:4",
            "text": "Ezt mondja a Seregek Ura, Izráel Istene mindama foglyoknak, a kiket Jeruzsálemből Babilonba vitettem: "
        },
        {
            "chapter": 29,
            "verse": 5,
            "name": "Jeremiah 29:5",
            "text": "Építsetek házakat és lakjatok azokban, plántáljatok kerteket és egyétek azoknak gyümölcseit. "
        },
        {
            "chapter": 29,
            "verse": 6,
            "name": "Jeremiah 29:6",
            "text": "Vegyetek magatoknak feleségeket és szűljetek fiakat és leányokat, és a fiaitokat is házasítsátok meg, a leányaitokat pedig adjátok férjhez, és szűljenek fiakat és leányokat, és szaporodjatok meg ott, és meg ne kevesedjetek. "
        },
        {
            "chapter": 29,
            "verse": 7,
            "name": "Jeremiah 29:7",
            "text": "És igyekezzetek a városnak jólétén, a melybe fogságra küldöttelek titeket, és könyörögjetek érette az Úrnak; mert annak jóléte lesz a ti jólétetek."
        },
        {
            "chapter": 29,
            "verse": 8,
            "name": "Jeremiah 29:8",
            "text": "Mert ezt mondja a Seregek Ura, Izráel Istene: Ne hitessenek el titeket a ti prófétáitok, a kik közöttetek vannak, se a ti jövendőmondóitok, és ne figyelmezzetek a ti álmaitokra, a melyeket álmodoztok. "
        },
        {
            "chapter": 29,
            "verse": 9,
            "name": "Jeremiah 29:9",
            "text": "Mert ők hamisan prófétálnak néktek az én nevemben: Nem küldöttem őket, azt mondja az Úr."
        },
        {
            "chapter": 29,
            "verse": 10,
            "name": "Jeremiah 29:10",
            "text": "Mert ezt mondja az Úr: Mihelyt eltelik Babilonban a hetven esztendő, meglátogatlak titeket és betöltöm rajtatok az én jó szómat, hogy visszahozzalak titeket e helyre. "
        },
        {
            "chapter": 29,
            "verse": 11,
            "name": "Jeremiah 29:11",
            "text": "Mert én tudom az én gondolatimat, a melyeket én felőletek gondolok, azt mondja az Úr; békességnek és nem háborúságnak gondolata, hogy kivánatos véget adjak néktek. "
        },
        {
            "chapter": 29,
            "verse": 12,
            "name": "Jeremiah 29:12",
            "text": "Akkor segítségre hívtok engem, és elmentek és imádtok engem, és meghallgatlak titeket. "
        },
        {
            "chapter": 29,
            "verse": 13,
            "name": "Jeremiah 29:13",
            "text": "És kerestek engem és megtaláltok, mert teljes szívetekből kerestek engem. "
        },
        {
            "chapter": 29,
            "verse": 14,
            "name": "Jeremiah 29:14",
            "text": "És megtaláltok engem, azt mondja az Úr, és visszahozlak a fogságból, és összegyűjtlek titeket minden nemzet közül és mindama helyekről, a hová kiűztelek titeket, azt mondja az Úr, és visszahozlak e helyre, a honnan számkivetettelek titeket. "
        },
        {
            "chapter": 29,
            "verse": 15,
            "name": "Jeremiah 29:15",
            "text": "Mert ezt mondjátok: Támasztott nékünk az Úr prófétákat Babilonban is."
        },
        {
            "chapter": 29,
            "verse": 16,
            "name": "Jeremiah 29:16",
            "text": "Mert ezt mondja az Úr a királynak, a ki Dávid székében ül, és az egész népnek, a mely e városban lakik, tudniillik a ti atyátok fiainak, a kik nem mentek el veletek a fogságra: "
        },
        {
            "chapter": 29,
            "verse": 17,
            "name": "Jeremiah 29:17",
            "text": "Ezt mondja a Seregek Ura: Ímé, én reájok küldöm a fegyvert, az éhséget és a döghalált, és olyanokká teszem őket, a milyenek a keserű fügék, a melyek a rosszaság miatt ehetetlenek. "
        },
        {
            "chapter": 29,
            "verse": 18,
            "name": "Jeremiah 29:18",
            "text": "És üldözöm őket fegyverrel, éhséggel és döghalállal, és rettenetessé teszem őket a föld minden országára, átokká és csudává és szörnyűséggé és mindama nemzetnek gúnyjává, a melyek közé kivetettem őket. "
        },
        {
            "chapter": 29,
            "verse": 19,
            "name": "Jeremiah 29:19",
            "text": "Azért mert nem hallgattak az én beszédeimre, azt mondja az Úr, a melyeket én üzentem nékik az én szolgáim, a próféták által, jó reggel elküldvén, de nem hallgattátok, azt mondja az Úr. "
        },
        {
            "chapter": 29,
            "verse": 20,
            "name": "Jeremiah 29:20",
            "text": "Ti azért, ti foglyok, halljátok meg az Úrnak szavát mindnyájan, a kiket Jeruzsálemből Babilonba küldtem. "
        },
        {
            "chapter": 29,
            "verse": 21,
            "name": "Jeremiah 29:21",
            "text": "Ezt mondja a Seregek Ura, az Izráel Istene Akhábra a Kolája fiára, és Sedékiásra a Mahásiás fiára, a kik hamisan prófétálnak néktek az én nevemben: Ímé, én odaadom őket Nabukodonozornak, Babilon királyának kezébe, és szemeitek láttára megöli őket. "
        },
        {
            "chapter": 29,
            "verse": 22,
            "name": "Jeremiah 29:22",
            "text": "És mind azokról vesznek átokformát a Júdából való foglyok, a kik Babilonban vannak, mondván: Tegyen téged az Úr olyanná, mint Sedékiást és mint Akhábot, a kiket tűzzel égetett meg a babiloni király."
        },
        {
            "chapter": 29,
            "verse": 23,
            "name": "Jeremiah 29:23",
            "text": "Mert istentelenséget cselekedtek Izráelben, és paráználkodtak az ő felebarátjaik feleségével, és az én nevemben hazugságot szóltak, a mit nem parancsoltam nékik. Én pedig tudom azt, és bizonyság vagyok, azt mondja az Úr!  "
        },
        {
            "chapter": 29,
            "verse": 24,
            "name": "Jeremiah 29:24",
            "text": " A nehelámiti Semájának is szólj, ezt mondván: "
        },
        {
            "chapter": 29,
            "verse": 25,
            "name": "Jeremiah 29:25",
            "text": "Így szól a Seregek Ura, az Izráel Istene, mondván: Mivelhogy te levelet küldöttél a magad nevével az egész néphez, a mely Jeruzsálemben van, és Sofóniás paphoz, a Mahásiás fiához; és az összes papokhoz, mondván: "
        },
        {
            "chapter": 29,
            "verse": 26,
            "name": "Jeremiah 29:26",
            "text": "Az Úr tett téged pappá Jojáda pap helyébe, hogy felügyelők legyenek az Úr házában minden bolond férfiún, és prófétálni akarón, hogy vessed ezt a tömlöczbe és a kalodába. "
        },
        {
            "chapter": 29,
            "verse": 27,
            "name": "Jeremiah 29:27",
            "text": "Most azért, miért nem dorgáltad meg az Anatóthbeli Jeremiást, a ki néktek prófétál? "
        },
        {
            "chapter": 29,
            "verse": 28,
            "name": "Jeremiah 29:28",
            "text": "Sőt még hozzánk küldött Babilonba, ezt mondván: Hosszú lesz az! Építsetek házakat és lakjatok bennök, plántáljatok kerteket és éljetek azoknak gyümölcseivel. "
        },
        {
            "chapter": 29,
            "verse": 29,
            "name": "Jeremiah 29:29",
            "text": "És elolvasá Sofóniás pap e levelet a Jeremiás próféta hallására. "
        },
        {
            "chapter": 29,
            "verse": 30,
            "name": "Jeremiah 29:30",
            "text": "És szóla az Úr Jeremiásnak, mondván:"
        },
        {
            "chapter": 29,
            "verse": 31,
            "name": "Jeremiah 29:31",
            "text": "Küldj el mind a foglyokhoz, mondván: Ezt mondja az Úr a nehelámiti Semája felől: Mivelhogy prófétált néktek Semája, holott én nem küldtem őt, és hazugsággal biztatott titeket; "
        },
        {
            "chapter": 29,
            "verse": 32,
            "name": "Jeremiah 29:32",
            "text": "Azért ezt mondja az Úr: Ímé, én megfenyítem a nehelámiti Semáját és az ő magvát; nem lesz néki embere, a ki lakjék e nép között, és nem látja a jót, melyet én az én népemmel cselekszem, azt mondja az Úr; mert az Úr ellen való szót szólott.   "
        }
    ]
}