{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 40,
    "name": "Jeremiah 40",
    "verses": [
        {
            "chapter": 40,
            "verse": 1,
            "name": "Jeremiah 40:1",
            "text": " Az a szózat, a melyet az Úr szóla Jeremiásnak, miután Nabuzáradán, a poroszlók feje elbocsátá őt Rámából. Mikor elvitte vala őt, ő is lánczokkal vala megkötözve a jeruzsálemi és júdai mindenféle foglyok között, a kik Babilonba vitetnek vala. "
        },
        {
            "chapter": 40,
            "verse": 2,
            "name": "Jeremiah 40:2",
            "text": "És a poroszlók feje elvivé Jeremiást, és monda néki: Az Úr, a te Istened rendelte ezt a büntetést e hely ellen. "
        },
        {
            "chapter": 40,
            "verse": 3,
            "name": "Jeremiah 40:3",
            "text": "És ráhozta és megcselekedte az Úr, a mint megmondotta vala. Mert vétkeztetek az Úr ellen, és nem hallgattatok az ő szavára, azért teljesedett be ti rajtatok e dolog. "
        },
        {
            "chapter": 40,
            "verse": 4,
            "name": "Jeremiah 40:4",
            "text": "Mostan azért ímé, én téged ma megszabadítalak a láncztól, a mely a te kezeiden van; ha tetszik néked Babilonba jőnöd, jőjj velem, nékem pedig gondom lesz reád, ha pedig nem tetszik néked, hogy eljőjj velem Babilonba, maradj itt. Ímé, az egész föld előtted van, a hova jobbnak és helyesebbnek látszik menned, menj oda. "
        },
        {
            "chapter": 40,
            "verse": 5,
            "name": "Jeremiah 40:5",
            "text": "(De ő még nem tér vala vissza.) Vagy menj vissza Gedáliáshoz, Ahikámnak, Sáfán fiának fiához, a kit a babiloni király tiszttartóvá tett Júda városaiban, és lakjál vele a nép között, vagy akárhová tetszik menned, oda menj. És ada a poroszlók feje néki étket és ajándékot, és elbocsátá őt. "
        },
        {
            "chapter": 40,
            "verse": 6,
            "name": "Jeremiah 40:6",
            "text": "És elméne Jeremiás Gedáliáshoz, Ahikámnak fiához Mispába, és ott lakék vele a nép között, a kik megmaradtak a földön.  "
        },
        {
            "chapter": 40,
            "verse": 7,
            "name": "Jeremiah 40:7",
            "text": " És mikor meghallotta a seregek minden vezetője, a kik a mezőn valának, ők magok és az ő embereik, hogy a babiloni király Gedáliást, Ahikámnak fiát tette tiszttartóvá az országban, és hogy reá bízta a férfiakat és az asszonyokat, a kisdedeket és a föld szegényeit azok közül, a kik Babilonba el nem vitettek vala; "
        },
        {
            "chapter": 40,
            "verse": 8,
            "name": "Jeremiah 40:8",
            "text": "Elmenének Gedáliáshoz Mispába, tudniillik Ismáel, Natániának fia, és Jóhanán és Jónatán, Káreának fiai, és Serája, Tankumetnek fia, és a netofáti Efainak fiai, és Jazánia, Maakátnak fia, ők és az ő embereik. "
        },
        {
            "chapter": 40,
            "verse": 9,
            "name": "Jeremiah 40:9",
            "text": "És Gedáliás, Ahikámnak, Sáfán fiának fia megesküvék nékik és az ő embereiknek, mondván: Ne féljetek a Káldeusoknak szolgálni, hanem lakozzatok e földön és szolgáljatok a babiloni királynak, és jó dolgotok lesz. "
        },
        {
            "chapter": 40,
            "verse": 10,
            "name": "Jeremiah 40:10",
            "text": "És én ímé Mispában lakom, hogy szolgálatukra álljak a Káldeusoknak, a kik eljőnek hozzánk, ti pedig szedjetek össze bort és gyümölcsöt, és olajt is szerezzetek edényeitekbe, és lakjatok a ti városaitokban, a melyeket elfoglaltatok. "
        },
        {
            "chapter": 40,
            "verse": 11,
            "name": "Jeremiah 40:11",
            "text": "És mindazok a Júdabeliek is, a kik a Moábitáknál, az Ammon fiainál, az Edomitáknál, és a kik akármely tartományban valának, meghallák, hogy a babiloni király Júdából maradékot hagyott, és hogy Gedáliást, Ahikámnak, Sáfán fiának fiát tette előttök tiszttartóvá. "
        },
        {
            "chapter": 40,
            "verse": 12,
            "name": "Jeremiah 40:12",
            "text": "Azért haza jövének mindnyájan a Júdabeliek mindenünnen, a hova elfutottak vala, és eljövének a Júda földébe Gedáliáshoz Mispába, és bort és igen sok gyümölcsöt szerzének össze. "
        },
        {
            "chapter": 40,
            "verse": 13,
            "name": "Jeremiah 40:13",
            "text": "És Jóhanán, Káreának fia, és a seregek minden vezetője, a kik a mezőn valának, szintén elmenének Gedáliáshoz Mispába. "
        },
        {
            "chapter": 40,
            "verse": 14,
            "name": "Jeremiah 40:14",
            "text": "És mondának néki: Nem tudod-é, hogy Baálisz, az Ammoniták királya elküldötte Ismáelt, Natániának fiát, hogy téged megöljön? De nem hive azoknak Gedáliás, Ahikámnak fia. "
        },
        {
            "chapter": 40,
            "verse": 15,
            "name": "Jeremiah 40:15",
            "text": "Jóhanán pedig, Káreának fia, titkolózva monda Gedáliásnak Mispában, mondván: Elmegyek és megölöm Ismáelt, Natániának fiát úgy, hogy senki se tudja. Miért oltaná el a te életedet? Hiszen a Júdabeliek, a kik te hozzád gyülekeztek vala, mind eloszlanak, és Júdának maradéka is elvész. "
        },
        {
            "chapter": 40,
            "verse": 16,
            "name": "Jeremiah 40:16",
            "text": "És monda Gedáliás, Ahikámnak fia Jóhanánnak, a Kárea fiának: Ne cselekedd e dolgot, mert te hazugságot szólasz Ismáel felől!   "
        }
    ]
}