{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 7,
    "name": "Jeremiah 7",
    "verses": [
        {
            "chapter": 7,
            "verse": 1,
            "name": "Jeremiah 7:1",
            "text": " Az a beszéd, a melyet az Úr szóla Jeremiásnak, mondván: "
        },
        {
            "chapter": 7,
            "verse": 2,
            "name": "Jeremiah 7:2",
            "text": "Állj az Úr házának ajtajába, és kiáltsd ott e beszédet, és mondjad: Halljátok az Úr beszédét mind, ti Júdabeliek, a kik bementek ezeken az ajtókon, hogy imádjátok az Urat!"
        },
        {
            "chapter": 7,
            "verse": 3,
            "name": "Jeremiah 7:3",
            "text": "Így szól a Seregek Ura, Izráel Istene: Jobbítsátok meg a ti útaitokat és cselekedeteiteket, és veletek lakozom e helyen! "
        },
        {
            "chapter": 7,
            "verse": 4,
            "name": "Jeremiah 7:4",
            "text": "Ne bízzatok hazug beszédekben, mondván: Az Úr temploma, az Úr temploma, az Úr temploma ez! "
        },
        {
            "chapter": 7,
            "verse": 5,
            "name": "Jeremiah 7:5",
            "text": "Mert csak ha valóban megjobbítjátok a ti útaitokat és cselekedeteiteket; ha igazán ítéltek az ember között és felebarátja között; "
        },
        {
            "chapter": 7,
            "verse": 6,
            "name": "Jeremiah 7:6",
            "text": "Ha jövevényt, árvát és özvegyet meg nem nyomorgattok, és ezen a helyen ártatlan vért ki nem ontotok, és idegen istenek után sem jártok a magatok veszedelmére: "
        },
        {
            "chapter": 7,
            "verse": 7,
            "name": "Jeremiah 7:7",
            "text": "Akkor lakozom veletek ezen a helyen, a földön, a melyet a ti atyáitoknak adtam, öröktől fogva mindörökké. "
        },
        {
            "chapter": 7,
            "verse": 8,
            "name": "Jeremiah 7:8",
            "text": "Ímé, ti hisztek a hazug beszédeknek, haszon nélkül!"
        },
        {
            "chapter": 7,
            "verse": 9,
            "name": "Jeremiah 7:9",
            "text": "Nemde loptok, öltök és paráználkodtok, hamisan esküsztök, a Baálnak áldoztok és idegen istenek után jártok, a kiket nem ismertek: "
        },
        {
            "chapter": 7,
            "verse": 10,
            "name": "Jeremiah 7:10",
            "text": "És eljőtök, és megállotok előttem e házban, a mely az én nevemről neveztetik, és ezt mondjátok: Megszabadultunk; hogy ugyanazokat az útálatosságokat cselekedhessétek! "
        },
        {
            "chapter": 7,
            "verse": 11,
            "name": "Jeremiah 7:11",
            "text": "Vajjon latrok barlangjává lett-é ez a ház ti előttetek, a mely az én nevemről neveztetik? Ímé, én is látok, azt mondja az Úr. "
        },
        {
            "chapter": 7,
            "verse": 12,
            "name": "Jeremiah 7:12",
            "text": "Mert menjetek csak el az én helyemre, a mely Silóban van, a hol először lakoztam az én nevemmel, és lássátok meg, hogy mit cselekedtem azzal az én népemnek, Izráelnek gonoszságáért! "
        },
        {
            "chapter": 7,
            "verse": 13,
            "name": "Jeremiah 7:13",
            "text": "Most pedig, mivelhogy mindezeket a cselekedeteket megcselekszitek, azt mondja az Úr, és mivelhogy szüntelen szóltam, és szóltam ti néktek, de nem hallottátok, és kiáltottam néktek, de nem feleltetek: "
        },
        {
            "chapter": 7,
            "verse": 14,
            "name": "Jeremiah 7:14",
            "text": "Azért úgy cselekszem e házzal, a mely az én nevemről neveztetik, a melyben ti bizakodtok, és e hellyel, a melyet néktek és a ti atyáitoknak adtam, a mint Silóval cselekedtem. "
        },
        {
            "chapter": 7,
            "verse": 15,
            "name": "Jeremiah 7:15",
            "text": "És elvetlek titeket színem elől, a mint elvetettem mind a ti atyátokfiait, Efraimnak minden magvát. "
        },
        {
            "chapter": 7,
            "verse": 16,
            "name": "Jeremiah 7:16",
            "text": "És te ne imádkozzál e népért, se jajszót, se könyörgést ne emelj érettök, és nálam közben ne járj; mert én meg nem hallgatlak téged! "
        },
        {
            "chapter": 7,
            "verse": 17,
            "name": "Jeremiah 7:17",
            "text": "Nem látod-é te: mit cselekesznek ők Júda városaiban és Jeruzsálem utczáin? "
        },
        {
            "chapter": 7,
            "verse": 18,
            "name": "Jeremiah 7:18",
            "text": "A fiak fát szedegetnek, az atyák gyujtják a tüzet, az asszonyok pedig dagasztanak, hogy az ég királynőjének béleseket készítsenek, és az idegen isteneknek italáldozatokkal áldoznak, hogy engem felingereljenek. "
        },
        {
            "chapter": 7,
            "verse": 19,
            "name": "Jeremiah 7:19",
            "text": "Avagy engem ingerelnek-é ők, azt mondja az Úr, és nem magokat-é, hogy gyalázat borítsa arczukat? "
        },
        {
            "chapter": 7,
            "verse": 20,
            "name": "Jeremiah 7:20",
            "text": "Azért ezt mondja az Úr Isten: Ímé az én haragom és búsulásom kiömlik e helyre, az emberekre és a barmokra, a mezőnek fáira és a földnek gyümölcseire, és égni fog, és el nem aluszik. "
        },
        {
            "chapter": 7,
            "verse": 21,
            "name": "Jeremiah 7:21",
            "text": "Ezt mondja a Seregek Ura, Izráel Istene: Égőáldozataitokat rakjátok a ti véres áldozataitokhoz, és egyetek húst! "
        },
        {
            "chapter": 7,
            "verse": 22,
            "name": "Jeremiah 7:22",
            "text": "Mert nem szóltam a ti atyáitokkal, és nem rendelkeztem velök, a mikor kihoztam őket Égyiptom földéről, az égőáldozat és véres áldozat felől; "
        },
        {
            "chapter": 7,
            "verse": 23,
            "name": "Jeremiah 7:23",
            "text": "Hanem ezekkel a szavakkal utasítottam őket, mondván: Hallgassatok az én szómra, és én Istenetekké leszek, ti pedig az én népemmé lesztek, és mind csak azon az úton járjatok, a melyre utasítottalak titeket, hogy jól legyen dolgotok! "
        },
        {
            "chapter": 7,
            "verse": 24,
            "name": "Jeremiah 7:24",
            "text": "De nem hallgattak, és fülöket sem hajtották felém, hanem az ő gonosz szívök fásultságában a magok tanácsa szerint jártak, és háttal valának felém, és nem arczczal. "
        },
        {
            "chapter": 7,
            "verse": 25,
            "name": "Jeremiah 7:25",
            "text": "Attól a naptól fogva, a melyen kijöttek a ti atyáitok Égyiptom földéből e mai napig küldtem hozzátok minden én szolgámat, a prófétákat napról-napra, szüntelen küldöttem; "
        },
        {
            "chapter": 7,
            "verse": 26,
            "name": "Jeremiah 7:26",
            "text": "De nem hallgattak reám, és fülöket sem hajtották felém; hanem megkeményítették nyakukat, és gonoszabbul cselekedtek, mint az ő atyáik! "
        },
        {
            "chapter": 7,
            "verse": 27,
            "name": "Jeremiah 7:27",
            "text": "Ha elmondod nékik mind e szavakat, és nem hallgatnak reád, ha kiáltasz nékik, és nem felelnek néked:"
        },
        {
            "chapter": 7,
            "verse": 28,
            "name": "Jeremiah 7:28",
            "text": "Akkor ezt mondd nékik: Az a nép ez, a mely nem hallgat az Úrnak, az ő Istenének szavára, sem fenyítését fel nem veszi; elveszett a hűség; kiszaggattatott az ő szájokból. "
        },
        {
            "chapter": 7,
            "verse": 29,
            "name": "Jeremiah 7:29",
            "text": "Nyírd le hajadat és vesd el, és kezdj a hegyeken gyászéneket, mert útálja az Úr és elhagyja a nemzetséget, a melyre haragszik."
        },
        {
            "chapter": 7,
            "verse": 30,
            "name": "Jeremiah 7:30",
            "text": "Mert gonoszt műveltek előttem Júdának fiai, azt mondja az Úr; útálatosságaikat bevitték abba a házba, a mely az én nevemről neveztetik, hogy megfertőztessék azt. "
        },
        {
            "chapter": 7,
            "verse": 31,
            "name": "Jeremiah 7:31",
            "text": "És felépítették a Tófet magaslatait, a mely a Ben-Hinnom völgyében van, hogy megégessék fiaikat és leányaikat tűzben, a mit nem parancsoltam, és a mi gondolatomban sem volt. "
        },
        {
            "chapter": 7,
            "verse": 32,
            "name": "Jeremiah 7:32",
            "text": "Azért ímé eljőnek a napok, azt mondja az Úr, a mikor nem beszélnek többé a Tófetről, sem a Ben-Hinnom völgyéről, hanem az öldöklés völgyéről; és temetkezni fognak Tófetben, és hely sem lesz elég. "
        },
        {
            "chapter": 7,
            "verse": 33,
            "name": "Jeremiah 7:33",
            "text": "És e nép holtteste az ég madarainak és a mezei barmoknak lesz eledelökké, és nem lesz, a ki elriassza azokat! "
        },
        {
            "chapter": 7,
            "verse": 34,
            "name": "Jeremiah 7:34",
            "text": "És megszüntetem Júda városaiban és Jeruzsálem utczáin az örömnek szavát és a vígasságnak szavát, a vőlegény szavát és a menyasszony szavát; mert elpusztul a föld!   "
        }
    ]
}