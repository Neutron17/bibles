{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 24,
    "book_name": "Jeremiah",
    "chapter": 8,
    "name": "Jeremiah 8",
    "verses": [
        {
            "chapter": 8,
            "verse": 1,
            "name": "Jeremiah 8:1",
            "text": " Abban az időben, azt mondja az Úr, kihányják majd Júda királyainak csontjait és az ő fejedelmeinek csontjait, a papok csontjait és a próféták csontjait és Jeruzsálem lakosainak csontjait az ő sírjaikból; "
        },
        {
            "chapter": 8,
            "verse": 2,
            "name": "Jeremiah 8:2",
            "text": "És kiterítik azokat a napra és a holdra és az égnek minden serege elé, amelyeket szerettek, és a melyeknek szolgáltak, és a melyek után jártak, és a melyeket kerestek, és a melyek előtt leborultak; nem szedetnek össze, el sem temettetnek, ganéjjá lesznek a föld színén! "
        },
        {
            "chapter": 8,
            "verse": 3,
            "name": "Jeremiah 8:3",
            "text": "És inkább választja a halált, mint az életet az egész maradék, mindazok, a kik megmaradtak a gonosz nemzetségből, mindazokon a helyeken; a hol megmaradtak, a hová kiűztem őket; azt mondja a Seregek Ura! "
        },
        {
            "chapter": 8,
            "verse": 4,
            "name": "Jeremiah 8:4",
            "text": "Ezt is mondjad nékik: Így szól az Úr: Úgy esnek-é el, hogy fel nem kelhetnek? Ha elfordulnak, nem fordulhatnak-é vissza? "
        },
        {
            "chapter": 8,
            "verse": 5,
            "name": "Jeremiah 8:5",
            "text": "Miért fordult el ez a nép, Jeruzsálem népe, örök elfordulással? A csalárdságnak adták magokat, visszafordulni nem akarnak. "
        },
        {
            "chapter": 8,
            "verse": 6,
            "name": "Jeremiah 8:6",
            "text": "Figyeltem és hallottam: nem igazán beszélnek, senki sincs, a ki megbánja az ő gonoszságát, ezt mondván: Mit cselekedtem? Mindnyájan az ő futó-pályájokra térnek, mint a harczra rohanó ló. "
        },
        {
            "chapter": 8,
            "verse": 7,
            "name": "Jeremiah 8:7",
            "text": "Még az eszterág is tudja a maga rendelt idejét az égben, és a gerlicze, a fecske és daru is megtartják, hogy mikor kell elmenniök, de az én népem nem tudja az Úr ítéletét! "
        },
        {
            "chapter": 8,
            "verse": 8,
            "name": "Jeremiah 8:8",
            "text": "Hogyan mondhatjátok: Bölcsek vagyunk, és az Úr törvénye nálunk van? Bizony ímé hazugságra munkál az írástudók hazug tolla! "
        },
        {
            "chapter": 8,
            "verse": 9,
            "name": "Jeremiah 8:9",
            "text": "Megszégyenülnek a bölcsek, megrémülnek és megfogattatnak! Ímé, megvetették az Úr szavát; micsoda bölcsességök van tehát nékik?"
        },
        {
            "chapter": 8,
            "verse": 10,
            "name": "Jeremiah 8:10",
            "text": "Azért az ő feleségeiket idegeneknek adom, mezőiket hódítóknak; mert kicsinytől fogva nagyig mindnyájan nyereség után nyargalnak; a prófétától fogva a papig mindnyájan hamisságot űznek."
        },
        {
            "chapter": 8,
            "verse": 11,
            "name": "Jeremiah 8:11",
            "text": "És hazugsággal gyógyítgatják az én népem leányának romlását, mondván: Békesség, békesség, és nincs békesség! "
        },
        {
            "chapter": 8,
            "verse": 12,
            "name": "Jeremiah 8:12",
            "text": "Szégyenkezniök kellene, hogy útálatosságot cselekedtek; de szégyenkezni nem szégyenkeznek, még pirulni sem tudnak: ezért elesnek majd az elesendőkkel; az ő megfenyíttetésök idején elhullanak, azt mondja az Úr. "
        },
        {
            "chapter": 8,
            "verse": 13,
            "name": "Jeremiah 8:13",
            "text": "Végképen véget vetek nékik, azt mondja az Úr! Nincs gerezd a szőlőtőkén, nincs füge a fügefán, a levele is elhervadt; azt teszem azért, hogy tovavigyék őket. "
        },
        {
            "chapter": 8,
            "verse": 14,
            "name": "Jeremiah 8:14",
            "text": "Miért ülünk még? Gyűljetek össze, és menjünk be az erősített városokba, és hallgassunk ott; mert az Úr, a mi Istenünk hallgatásra juttatott minket, és mérges vizet adott innunk; mert vétkeztünk az Úr ellen! "
        },
        {
            "chapter": 8,
            "verse": 15,
            "name": "Jeremiah 8:15",
            "text": "Miért békességre várni, holott nincs semmi jó; gyógyító időre, holott ímé itt van az ijedelem. "
        },
        {
            "chapter": 8,
            "verse": 16,
            "name": "Jeremiah 8:16",
            "text": "Dántól fogva hallatszik az ő lovainak tüsszögése; méneinek nyerítő hangjától reng az egész föld; és eljőnek és megemésztik e földet és mindenét, a mije van, a várost és annak lakóit."
        },
        {
            "chapter": 8,
            "verse": 17,
            "name": "Jeremiah 8:17",
            "text": "Mert ímé, én vipera-kígyókat bocsátok reátok, a melyek ellen nincsen varázslás, és megmarnak titeket, azt mondja az Úr! "
        },
        {
            "chapter": 8,
            "verse": 18,
            "name": "Jeremiah 8:18",
            "text": "Megnyugodhatom-é a nyomorúság felett? Szívem eleped én bennem! "
        },
        {
            "chapter": 8,
            "verse": 19,
            "name": "Jeremiah 8:19",
            "text": "Ímé, az én népem leányának kiáltó szava a messze földről: Nincsen-é ott az Úr a Sionon? Nincsen-é azon az ő királya? Miért ingereltek fel engem az ő faragott bálványaikkal, az idegen semmiségekkel?"
        },
        {
            "chapter": 8,
            "verse": 20,
            "name": "Jeremiah 8:20",
            "text": "Elmult az aratás, elvégződött a nyár, és mi nem szabadultunk meg! "
        },
        {
            "chapter": 8,
            "verse": 21,
            "name": "Jeremiah 8:21",
            "text": "Az én népem leányának romlása miatt megromlottam, szomorkodom, iszonyat fogott el engem! "
        },
        {
            "chapter": 8,
            "verse": 22,
            "name": "Jeremiah 8:22",
            "text": "Nincsen-é balzsamolaj Gileádban? Nincsen-é ott orvos? Miért nem gyógyíttatott meg az én népem leánya?   "
        }
    ]
}