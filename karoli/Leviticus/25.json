{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 3,
    "book_name": "Leviticus",
    "chapter": 25,
    "name": "Leviticus 25",
    "verses": [
        {
            "chapter": 25,
            "verse": 1,
            "name": "Leviticus 25:1",
            "text": " Szóla ismét az Úr Mózesnek a Sinai hegyen, mondván:"
        },
        {
            "chapter": 25,
            "verse": 2,
            "name": "Leviticus 25:2",
            "text": "Szólj Izráel fiainak és mondd meg nékik: Mikor bementek a földre, a melyet én adok néktek, nyugodjék meg a föld az Úrnak szombatja szerint."
        },
        {
            "chapter": 25,
            "verse": 3,
            "name": "Leviticus 25:3",
            "text": "Hat esztendőn át vesd a te szántóföldedet, és hat esztendőn át messed a te szőlődet, és takarítsd be annak termését;"
        },
        {
            "chapter": 25,
            "verse": 4,
            "name": "Leviticus 25:4",
            "text": "A hetedik esztendőben pedig szombati nyugodalma legyen a földnek, az Úrnak szombatja: szántóföldedet ne vesd be, és szőlődet meg ne mesd. "
        },
        {
            "chapter": 25,
            "verse": 5,
            "name": "Leviticus 25:5",
            "text": "A mi a te tarló földeden magától terem, le ne arasd, és a mi a te metszetlen szőlődön terem, meg ne szedjed; mert nyugalom esztendeje lesz az a földnek."
        },
        {
            "chapter": 25,
            "verse": 6,
            "name": "Leviticus 25:6",
            "text": "És a mit a föld az ő szombatján terem, legyen az eledelül néktek: néked, szolgádnak, szolgáló leányodnak, béresednek és zsellérednek, a kik nálad tartózkodnak;"
        },
        {
            "chapter": 25,
            "verse": 7,
            "name": "Leviticus 25:7",
            "text": "A te barmodnak is és a vadnak, a mely a te földeden van, legyen annak minden termése eledelül. "
        },
        {
            "chapter": 25,
            "verse": 8,
            "name": "Leviticus 25:8",
            "text": " Számlálj azután hét szombat-esztendőt, hétszer hét esztendőt, úgy hogy a hét szombat-esztendőnek ideje negyvenkilencz esztendő legyen:"
        },
        {
            "chapter": 25,
            "verse": 9,
            "name": "Leviticus 25:9",
            "text": "Akkor fúvasd végig a riadó kürtöt a hetedik hónapban, a hónap tizedikén; az engesztelés napján fúvasd végig a kürtöt a ti egész földeteken."
        },
        {
            "chapter": 25,
            "verse": 10,
            "name": "Leviticus 25:10",
            "text": "És szenteljétek meg az ötvenedik esztendőt, és hirdessetek szabadságot a földön, annak minden lakójának; kürtölésnek esztendeje legyen ez néktek, és kapja vissza kiki az ő birtokát, és térjen vissza kiki az ő nemzetségéhez."
        },
        {
            "chapter": 25,
            "verse": 11,
            "name": "Leviticus 25:11",
            "text": "Kürtölésnek esztendeje ez, az legyen néktek az ötvenedik esztendő; ne vessetek és le se arassátok, a mit önként terem a föld, és a metszetlen szőlőjét se szedjétek meg annak."
        },
        {
            "chapter": 25,
            "verse": 12,
            "name": "Leviticus 25:12",
            "text": "Mert kürtölésnek esztendeje ez, szent legyen néktek, a mezőről egyétek meg annak termését."
        },
        {
            "chapter": 25,
            "verse": 13,
            "name": "Leviticus 25:13",
            "text": "A kürtölésnek ebben az esztendejében, kapja vissza ismét kiki az ő birtokát."
        },
        {
            "chapter": 25,
            "verse": 14,
            "name": "Leviticus 25:14",
            "text": "Ha pedig eladsz valami eladni valót a te felebarátodnak, vagy vásárolsz valamit a te felebarátodtól: egymást meg ne csaljátok."
        },
        {
            "chapter": 25,
            "verse": 15,
            "name": "Leviticus 25:15",
            "text": "A kürtölés esztendejét követő esztendők száma szerint vásárolj a te felebarátodtól; a terméses esztendők száma szerint adjon el néked."
        },
        {
            "chapter": 25,
            "verse": 16,
            "name": "Leviticus 25:16",
            "text": "Az esztendők nagyobb számához képest nagyobb árt adj azért, a mit veszesz, az esztendők kisebb számához képest pedig kisebb árt adj azért, a mit veszesz, mert a termések számát adja ő el néked."
        },
        {
            "chapter": 25,
            "verse": 17,
            "name": "Leviticus 25:17",
            "text": "Egymást azért meg ne csaljátok, hanem félj a te Istenedtől: mert én vagyok az Úr, a ti Istenetek."
        },
        {
            "chapter": 25,
            "verse": 18,
            "name": "Leviticus 25:18",
            "text": "Ha teljesítitek azért az én rendeléseimet, és megtartjátok végzéseimet, és teljesítitek azokat, bátorságosan lakhattok a földön."
        },
        {
            "chapter": 25,
            "verse": 19,
            "name": "Leviticus 25:19",
            "text": "És megtermi a föld az ő gyümölcsét, hogy eleget ehessetek, és bátorságosan lakhattok azon."
        },
        {
            "chapter": 25,
            "verse": 20,
            "name": "Leviticus 25:20",
            "text": "Ha pedig azt mondjátok: Mit eszünk a hetedik esztendőben, ha nem vetünk, és termésünket be nem takarítjuk?"
        },
        {
            "chapter": 25,
            "verse": 21,
            "name": "Leviticus 25:21",
            "text": "Én rátok bocsátom majd az én áldásomat a hatodik esztendőben, hogy három esztendőre való termés teremjen."
        },
        {
            "chapter": 25,
            "verse": 22,
            "name": "Leviticus 25:22",
            "text": "És mikor a nyolczadik esztendőre vettek, akkor is az ó termésből esztek egészen a kilenczedik esztendeig; mindaddig ó gabonát esztek, míg ennek termése be nem jön."
        },
        {
            "chapter": 25,
            "verse": 23,
            "name": "Leviticus 25:23",
            "text": "A földet pedig senki el ne adja örökre, mert enyém a föld; csak jövevények és zsellérek vagytok ti nálam.  "
        },
        {
            "chapter": 25,
            "verse": 24,
            "name": "Leviticus 25:24",
            "text": " Azért a ti birtokotoknak egész földén megengedjétek, hogy a föld kiváltható legyen."
        },
        {
            "chapter": 25,
            "verse": 25,
            "name": "Leviticus 25:25",
            "text": "Ha elszegényedik a te atyádfia, és elad valamit az ő birtokából, akkor álljon elő az ő rokona, a ki közel van ő hozzá, és váltsa ki, a mit eladott az ő atyjafia."
        },
        {
            "chapter": 25,
            "verse": 26,
            "name": "Leviticus 25:26",
            "text": "Ha pedig nincs valakinek kiváltó rokona, de maga tesz szert annyira, hogy elege van annak megváltásához:"
        },
        {
            "chapter": 25,
            "verse": 27,
            "name": "Leviticus 25:27",
            "text": "Számlálja meg az eladása óta eltelt esztendőket, a felül lévőt pedig térítse meg annak, a kinek eladta volt, és újra övé legyen az ő birtoka."
        },
        {
            "chapter": 25,
            "verse": 28,
            "name": "Leviticus 25:28",
            "text": "Ha pedig nincsen módjában, hogy visszatéríthesse annak, akkor maradjon az ő eladott birtoka annál, a ki megvette azt, egészen a kürtölésnek esztendejéig: a kürtölésnek esztendejében pedig szabaduljon fel, és újra övé legyen az ő birtoka."
        },
        {
            "chapter": 25,
            "verse": 29,
            "name": "Leviticus 25:29",
            "text": "Ha valaki lakó-házat ad el kerített városban, az kiválthatja azt az eladás esztendejének elteléséig; egy esztendőn át válthatja ki azt."
        },
        {
            "chapter": 25,
            "verse": 30,
            "name": "Leviticus 25:30",
            "text": "Ha pedig ki nem váltják az esztendőnek teljes elteléséig, akkor a ház, a mely kerített városban van, örökre azé és annak nemzetségeié marad, a ki megvette azt; nem szabadul fel a kürtölésnek esztendejében. "
        },
        {
            "chapter": 25,
            "verse": 31,
            "name": "Leviticus 25:31",
            "text": "Az olyan falvak házai pedig, a melyek nincsenek körülkerítve, mezei földek gyanánt számíttassanak, kiválthatók legyenek, és a kürtölésnek esztendejében felszabaduljanak."
        },
        {
            "chapter": 25,
            "verse": 32,
            "name": "Leviticus 25:32",
            "text": "A mi pedig a léviták városait illeti, az ő birtokukban lévő városok házai a léviták által mindenkor kiválthatók legyenek, "
        },
        {
            "chapter": 25,
            "verse": 33,
            "name": "Leviticus 25:33",
            "text": "De a mit ki nem vált is valaki a léviták közül, szabaduljon fel a kürtölésnek esztendejében, az eladott ház, és az ő birtokának városa; mert a léviták városainak házai tulajdon birtokuk nékik Izráel fiai között."
        },
        {
            "chapter": 25,
            "verse": 34,
            "name": "Leviticus 25:34",
            "text": "De a városaikhoz tartozó szántóföldeket el ne adják, mert örök birtokuk az nékik. "
        },
        {
            "chapter": 25,
            "verse": 35,
            "name": "Leviticus 25:35",
            "text": " Ha a te atyádfia elszegényedik, és keze erőtlenné lesz melletted, segítsd meg őt, akár jövevény, akár zsellér, hogy megélhessen melletted."
        },
        {
            "chapter": 25,
            "verse": 36,
            "name": "Leviticus 25:36",
            "text": "Ne végy ő tőle kamatot vagy uzsorát, hanem félj a te Istenedtől, hogy megélhessen melletted a te atyádfia. "
        },
        {
            "chapter": 25,
            "verse": 37,
            "name": "Leviticus 25:37",
            "text": "Pénzedet ne add néki kamatra, se uzsoráért ne add a te eleségedet."
        },
        {
            "chapter": 25,
            "verse": 38,
            "name": "Leviticus 25:38",
            "text": "Én vagyok az Úr, a ti Istenetek, a ki kihoztalak titeket Égyiptom földéről, hogy néktek adjam Kanaán földét, és Istenetek legyek néktek."
        },
        {
            "chapter": 25,
            "verse": 39,
            "name": "Leviticus 25:39",
            "text": "Ha pedig elszegényedik melletted a te atyádfia, és eladja magát néked: ne szolgáltassad úgy mint rabszolgát. "
        },
        {
            "chapter": 25,
            "verse": 40,
            "name": "Leviticus 25:40",
            "text": "Mint béres, mint zsellér legyen nálad; a kürtölésnek esztendejéig szolgáljon nálad."
        },
        {
            "chapter": 25,
            "verse": 41,
            "name": "Leviticus 25:41",
            "text": "Azután menjen el tőled ő és vele az ő gyermekei, és térjen vissza az ő nemzetségéhez, és térjen vissza az ő atyáinak örökségébe."
        },
        {
            "chapter": 25,
            "verse": 42,
            "name": "Leviticus 25:42",
            "text": "Mert az én szolgáim ők, a kiket kihoztam Égyiptom földéről: nem adathatnak el, mint rabszolgák."
        },
        {
            "chapter": 25,
            "verse": 43,
            "name": "Leviticus 25:43",
            "text": "Ne uralkodjál rajta kegyetlenül, hanem félj a te Istenedtől. "
        },
        {
            "chapter": 25,
            "verse": 44,
            "name": "Leviticus 25:44",
            "text": "Mind szolgád, mind szolgálóleányod, a kik lesznek néked, a körületek lévő népek közül legyenek: azokból vásárolj szolgát és szolgálóleányt;"
        },
        {
            "chapter": 25,
            "verse": 45,
            "name": "Leviticus 25:45",
            "text": "Meg a zsellérek gyermekei közül is, a kik nálatok tartózkodnak, azokból is vásárolhattok, és azoknak nemzetségéből, a kik veletek vannak, a kiket a ti földeteken nemzettek; és legyenek a ti tulajdonotok."
        },
        {
            "chapter": 25,
            "verse": 46,
            "name": "Leviticus 25:46",
            "text": "És örökül hagyhatjátok azokat a ti utánnatok való fiaitoknak, hogy örökségül bírják azokat, örökké dolgoztathattok velük; de a ti atyátokfiain, az Izráel fiain, egyik a másikán senki ne uralkodjék kegyetlenül."
        },
        {
            "chapter": 25,
            "verse": 47,
            "name": "Leviticus 25:47",
            "text": "És ha a jövevény vagy zsellér vagyonra tesz szert melletted, a te atyádfia pedig elszegényedik mellette, és eladja magát a melletted lévő jövevénynek, zsellérnek, vagy jövevény nemzetségéből való sarjadéknak:"
        },
        {
            "chapter": 25,
            "verse": 48,
            "name": "Leviticus 25:48",
            "text": "Mindamellett is, hogy eladta magát, megváltható legyen; akárki megválthassa azt az ő atyjafiai közül."
        },
        {
            "chapter": 25,
            "verse": 49,
            "name": "Leviticus 25:49",
            "text": "Vagy nagybátyja, vagy nagybátyjának fia váltsa meg azt, vagy az ő nemzetségéből való vérrokona váltsa meg azt, vagy, ha módja van hozzá, maga váltsa meg őmagát."
        },
        {
            "chapter": 25,
            "verse": 50,
            "name": "Leviticus 25:50",
            "text": "És vessen számot azzal, a ki megvette őt, attól az esztendőtől kezdve, a melyen eladta magát annak, a kürtölésnek esztendejéig, és az ő eladásának ára az esztendők száma szerint legyen, a béres ideje szerint legyen nála."
        },
        {
            "chapter": 25,
            "verse": 51,
            "name": "Leviticus 25:51",
            "text": "Ha még sok esztendő van hátra, azokhoz képest térítse meg annak a váltságot az ő megvásárlásának árából."
        },
        {
            "chapter": 25,
            "verse": 52,
            "name": "Leviticus 25:52",
            "text": "Ha pedig kevés esztendő van hátra a kürtölésnek esztendejéig, akkor is vessen számot vele, és az évek számához képest fizesse vissza az ő váltságát."
        },
        {
            "chapter": 25,
            "verse": 53,
            "name": "Leviticus 25:53",
            "text": "Mint esztendőről esztendőre fogadott béres legyen nála; ne uralkodjék kegyetlenül rajta te előtted."
        },
        {
            "chapter": 25,
            "verse": 54,
            "name": "Leviticus 25:54",
            "text": "Ha pedig ilyen módon meg nem váltatik, a kürtölésnek esztendejében szabaduljon fel: ő és vele az ő gyermekei."
        },
        {
            "chapter": 25,
            "verse": 55,
            "name": "Leviticus 25:55",
            "text": "Mert az én szolgáim Izráel fiai, az én szolgáim ők, a kiket kihoztam Égyiptom földéről. Én vagyok az Úr, a ti Istenetek.  "
        }
    ]
}