{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 51,
    "book_name": "Colossians",
    "chapter": 1,
    "name": "Colossians 1",
    "verses": [
        {
            "chapter": 1,
            "verse": 1,
            "name": "Colossians 1:1",
            "text": " Pál, Jézus Krisztusnak apostola Isten akaratjából, és Timótheus atyafi. "
        },
        {
            "chapter": 1,
            "verse": 2,
            "name": "Colossians 1:2",
            "text": "A Kolosséban levő szenteknek és hívő atyafiaknak a Krisztusban: kegyelem néktek és békesség Istentől, a mi Atyánktól, és az Úr Jézus Krisztustól.  "
        },
        {
            "chapter": 1,
            "verse": 3,
            "name": "Colossians 1:3",
            "text": " Hálát adunk az Istennek és a mi Urunk Jézus Krisztus Atyjának, mindenkor ti értetek könyörögvén, "
        },
        {
            "chapter": 1,
            "verse": 4,
            "name": "Colossians 1:4",
            "text": "Mivelhogy hallottuk a ti hiteteket a Krisztus Jézusban, és a szeretetet, a melylyel minden szentekhez vagytok, "
        },
        {
            "chapter": 1,
            "verse": 5,
            "name": "Colossians 1:5",
            "text": "A mennyekben néktek eltett reménységért, a melyet már előbb hallottatok az igazság beszédében, mely az evangyéliom: "
        },
        {
            "chapter": 1,
            "verse": 6,
            "name": "Colossians 1:6",
            "text": "Mely eljutott hozzátok, miképen az egész világra is, és gyümölcsöt terem, úgy mint nálatok is a naptól fogva, melyen hallottátok és megismertétek az Isten kegyelmét igazán: "
        },
        {
            "chapter": 1,
            "verse": 7,
            "name": "Colossians 1:7",
            "text": "Úgy a hogy tanultátok is Epafrástól, a mi szerelmes szolgatársunktól, a ki hív szolgája ti érettetek a Krisztusnak, "
        },
        {
            "chapter": 1,
            "verse": 8,
            "name": "Colossians 1:8",
            "text": "A ki meg is jelentette nékünk a ti Lélekben való szereteteteket. "
        },
        {
            "chapter": 1,
            "verse": 9,
            "name": "Colossians 1:9",
            "text": "Azért mi is, a mely naptól fogva ezeket hallottuk, nem szűnünk meg érettetek imádkozni, és kérni, hogy betöltessetek az Isten akaratának megismerésével minden lelki bölcseségben és értelemben, "
        },
        {
            "chapter": 1,
            "verse": 10,
            "name": "Colossians 1:10",
            "text": "Hogy járjatok méltóan az Úrhoz, teljes tetszésére, minden jó cselekedettel gyümölcsöt teremvén és nevekedvén az Isten megismerésében; "
        },
        {
            "chapter": 1,
            "verse": 11,
            "name": "Colossians 1:11",
            "text": "Minden erővel megerősíttetvén az Ő dicsőségének hatalma szerint minden kitartásra és hosszútűrésre örömmel; "
        },
        {
            "chapter": 1,
            "verse": 12,
            "name": "Colossians 1:12",
            "text": "Hálákat adván az Atyának, ki alkalmasakká tett minket a szentek örökségében való részvételre a világosságban; "
        },
        {
            "chapter": 1,
            "verse": 13,
            "name": "Colossians 1:13",
            "text": "A ki megszabadított minket a sötétség hatalmából, és általvitt az Ő szerelmes Fiának országába; "
        },
        {
            "chapter": 1,
            "verse": 14,
            "name": "Colossians 1:14",
            "text": "Kiben van a mi váltságunk az Ő vére által, bűneinknek bocsánata;  "
        },
        {
            "chapter": 1,
            "verse": 15,
            "name": "Colossians 1:15",
            "text": " A ki képe a láthatatlan Istennek, minden teremtménynek előtte született; "
        },
        {
            "chapter": 1,
            "verse": 16,
            "name": "Colossians 1:16",
            "text": "Mert Ő benne teremtetett minden, a mi van a mennyekben és a földön, láthatók és láthatatlanok, akár királyi székek, akár uraságok, akár fejedelemségek, akár hatalmasságok; mindenek Ő általa és Ő reá nézve teremttettek; "
        },
        {
            "chapter": 1,
            "verse": 17,
            "name": "Colossians 1:17",
            "text": "És Ő előbb volt mindennél, és minden Ő benne áll fenn. "
        },
        {
            "chapter": 1,
            "verse": 18,
            "name": "Colossians 1:18",
            "text": "És Ő a feje a testnek, az egyháznak: a ki a kezdet, elsőszülött a halottak közül; hogy mindenekben Ő legyen az első; "
        },
        {
            "chapter": 1,
            "verse": 19,
            "name": "Colossians 1:19",
            "text": "Mert tetszett az Atyának, hogy Ő benne lakozzék az egész teljesség; "
        },
        {
            "chapter": 1,
            "verse": 20,
            "name": "Colossians 1:20",
            "text": "És hogy Ő általa békéltessen meg mindent Magával, békességet szerezvén az Ő keresztjének vére által; Ő általa mindent, a mi csak van, akár a földön, akár a mennyekben. "
        },
        {
            "chapter": 1,
            "verse": 21,
            "name": "Colossians 1:21",
            "text": "Titeket is, kik hajdan elidegenültek és ellenségek valátok gonosz cselekedetekben gyönyörködő értelmetek miatt, most mégis megbékéltetett. "
        },
        {
            "chapter": 1,
            "verse": 22,
            "name": "Colossians 1:22",
            "text": "Az Ő emberi testében a halál által, hogy mint szenteket, tisztákat és feddhetetleneket állasson titeket Ő maga elé: "
        },
        {
            "chapter": 1,
            "verse": 23,
            "name": "Colossians 1:23",
            "text": "Ha ugyan megmaradtok a hitben alaposan és erősen, és el nem távoztok az evangyéliom reménységétől, a melyet hallottatok, a mely hirdettetett minden teremtménynek az ég alatt; a melynek lettem én, Pál, szolgájává. "
        },
        {
            "chapter": 1,
            "verse": 24,
            "name": "Colossians 1:24",
            "text": "Most örülök a ti érettetek való szenvedéseimnek, és a magam részéről betöltöm a mi híja van a Krisztus szenvedéseinek az én testemben az Ő testéért, a mi az egyház; "
        },
        {
            "chapter": 1,
            "verse": 25,
            "name": "Colossians 1:25",
            "text": "A melynek lettem én szolgájává az Isten sáfársága szerint, a melyet nékem adott ti rátok nézve, hogy betöltsem az Isten ígéjét, "
        },
        {
            "chapter": 1,
            "verse": 26,
            "name": "Colossians 1:26",
            "text": "Tudniillik ama titkot, mely el vala rejtve ősidők óta és nemzetségek óta, most pedig megjelentetett az Ő szenteinek, "
        },
        {
            "chapter": 1,
            "verse": 27,
            "name": "Colossians 1:27",
            "text": "A kikkel az Isten meg akarta ismertetni azt, hogy milyen nagy a pogányok között eme titok dicsőségének gazdagsága, az tudniillik, hogy a Krisztus ti köztetek van, a dicsőségnek ama reménysége: "
        },
        {
            "chapter": 1,
            "verse": 28,
            "name": "Colossians 1:28",
            "text": "A kit mi prédikálunk, intvén minden embert, és tanítván minden embert minden bölcseséggel, hogy minden embert tökéletesnek állassunk elő a Krisztus Jézusban; "
        },
        {
            "chapter": 1,
            "verse": 29,
            "name": "Colossians 1:29",
            "text": "A mire igyekezem is, tusakodván az Ő ereje szerint, mely én bennem hatalmasan munkálkodik.   "
        }
    ]
}