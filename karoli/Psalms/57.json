{
    "translation": "Hungarian Karoli",
    "abbreviation": "karoli",
    "lang": "hu",
    "language": "Hungarian",
    "direction": "LTR",
    "encoding": "UTF-8",
    "book_nr": 19,
    "book_name": "Psalms",
    "chapter": 57,
    "name": "Psalms 57",
    "verses": [
        {
            "chapter": 57,
            "verse": 1,
            "name": "Psalms 57:1",
            "text": " Az éneklőmesternek az altashétre; Dávid miktámja; mikor Saul elől a barlangba menekült. "
        },
        {
            "chapter": 57,
            "verse": 2,
            "name": "Psalms 57:2",
            "text": "Könyörülj rajtam, oh Isten könyörülj rajtam, mert benned bízik az én lelkem; és szárnyaid árnyékába menekülök, a míg elvonulnak a veszedelmek. "
        },
        {
            "chapter": 57,
            "verse": 3,
            "name": "Psalms 57:3",
            "text": "A magasságos Istenhez kiáltok; Istenhez, a ki jót végez felőlem. "
        },
        {
            "chapter": 57,
            "verse": 4,
            "name": "Psalms 57:4",
            "text": "Elküld a mennyből és megtart engem: meggyalázza az engem elnyelőt. Szela. Elküldi Isten az ő kegyelmét és hűségét. "
        },
        {
            "chapter": 57,
            "verse": 5,
            "name": "Psalms 57:5",
            "text": "Az én lelkem oroszlánok között van, tűzokádók között fekszem; emberek között, a kiknek foguk dárda és nyilak, nyelvök pedig éles szablya. "
        },
        {
            "chapter": 57,
            "verse": 6,
            "name": "Psalms 57:6",
            "text": "Magasztaltassál fel az egek felett, oh Isten! Mind az egész földön legyen a te dicsőséged! "
        },
        {
            "chapter": 57,
            "verse": 7,
            "name": "Psalms 57:7",
            "text": "Hálót készítettek lábaimnak, lelkem meggörnyedett; vermet ástak én előttem, de ők estek abba. Szela. "
        },
        {
            "chapter": 57,
            "verse": 8,
            "name": "Psalms 57:8",
            "text": "Kész az én szívem, oh Isten, kész az én szívem; hadd énekeljek és zengedezzek! "
        },
        {
            "chapter": 57,
            "verse": 9,
            "name": "Psalms 57:9",
            "text": "Serkenj fel én dicsőségem, serkenj fel te lant és hárfa, hadd költsem fel a hajnalt! "
        },
        {
            "chapter": 57,
            "verse": 10,
            "name": "Psalms 57:10",
            "text": "Hálát adok néked, én Uram, a népek között, és zengedezek néked a nemzetek között. "
        },
        {
            "chapter": 57,
            "verse": 11,
            "name": "Psalms 57:11",
            "text": "Mert nagy az egekig a te kegyelmed, és a felhőkig a te hűséged. "
        },
        {
            "chapter": 57,
            "verse": 12,
            "name": "Psalms 57:12",
            "text": "Magasztaltassál fel az egek felett, oh Isten! Mind az egész földön legyen a te dicsőséged!  "
        }
    ]
}